Kas minust peab saama milleski ekspert, et korralikult karjääri teha?
Tundub, et Kai oskab kõike, ta vahetab tihti töökohta ja tööülesandeid.
Kas ta võiks loota paremat palka ja paremaid võimalusi, kui ta millelegi spetsialiseeruks?
45-aastane Kai küsib: „Olen juba palju aastaid tööl käinud ning töötanud eri valdkondades ja ametikohtadel.
Olen oma karjääriga rahul, aga mul on ikkagi iga kord tööd vahetades tunne, et ma ei oska võrreldes kandidaatidega, kellel on valdkonna eriteadmised, eriti hästi midagi.
Kas ma peaksin ühele teemale spetsialiseeruma?“
Kallis Kai,
selle tundega olete heas seltskonnas.
Kui tegelen nõustamisega, istuvad mul 90% juhtudest vastas generalistid nagu teie.
Kuna neil on nii lai huvide ring, et nad ei tea, millised tööd oleks nagu neile loodud, ega näe tööd otsides puude taga metsa.
Ja kuna läbi nende CV jooksev punane niit on nii kirju, et värbajatel on seda raske ära tunda.
Kõiki generaliste vaevab ähmane tunne, et nad ei tea kunagi piisavalt ja jäävad võrreldes oma spetsialistidest kolleegidega võhikutena tagaplaanile.
Nad tunnevad seda oma töökohtadel, kui nende käest ei küsita erialateemadel arvamust ja antakse pigem ülesandeks korraldada järgmine meeskonnaüritus.
Kui erialaekspert juhiks ülendatakse või sirgjoonelise CVga spetsialist uue töökoha konkursi võidab.
Iga asja peale mihkel olemine on ka tugevus
Paljudel inimestel, kes oskavad kõike ja samal ajal mitte midagi korralikult, on oma tugevuste väärtustamisega raskusi.
Sealjuures neil kui generalistidel tugevustest puudu ei tule!
Nad suudavad kiiresti uute katsumustega kohaneda, nad on pidevalt millegagi ametis ja rööprähklevad.
Neil on lihtne mõelda kontseptuaalselt ja uudishimulikult uuele vastu minna.
Neile meeldib vestlusesse uusi vaatenurki tuua ja inimesi üksteisega ühendada.
Nad on juhtijad, kujundajad ja loovad ideedeandjad.
Samal ajal kui spetsialistidel on näiteks loominguliste leiutajate või täpsete kontrollijatena ühe valdkonna selgesti väljakujunenud tugevused, ühendavad generalistid endas mõtlejate, suhtlejate, korraldajate ja juhtijatena palju eri valdkondadele omaseid tugevusi – kõigest midagi.
