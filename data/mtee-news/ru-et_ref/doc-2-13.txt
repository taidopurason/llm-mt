Põliselanikele pole siin kohta.
Miljonid inimesed USAs ja Euroopas peavad taluma vaesust ja alandust.
Miks ei kaitsta seal vähemusrahvusi?
Võitlus maailma põlis- ja vähemusrahvuste õiguste eest algas juba XX sajandil.
Kuid nende elanikerühmade olukorda ei saa endiselt heaks pidada.
Nad puutuvad kokku diskrimineerimisega isegi sellistes arenenud demokraatiaga riikides nagu USA ja Austraalia.
Ameerika indiaanlaste ajaloost, mis põlisrahva pea täielikult hävitas, on ammu saanud Lääne ühiskonna silmakirjalikkuse musternäidis.
Kuid see on vaid kõige kuulsam ja kõige väiksem osa ülemaailmsest probleemist.
Ka Euroopa Liidu (EL) riikides, kus võrdsus ja mitmekultuursus on tunnistatud põhiväärtusteks, puutuvad vähemusrahvuste esindajad endiselt kokku diskrimineerimisega.
Uudisteportaal Lenta.ru püüdis projekti "Esimese maailma probleemid" välja selgitada, miks on põlis- ja vähemusrahvaste esindajad Lääne edukates riikides endiselt sunnitud võitlema õiguse eest elada vabalt oma maal ja rääkida oma keeles.
"See ei olnud assimilatsioon.
Valitsus kuulutas meile sõja.
Seisame siin praegu selleks, et saaksime kunagi taas rahus elada", teatas Kanada põlisrahvaste esindaja Jenny Sutherland, kes võttis sõna sadade rahvarõivastesse riietunud rahvuskaaslaste ees.
Tema esinemist nägi televisiooni vahendusel kogu riik.
1. oktoobril tähistati Kanadas ametlikult tõe ja lepituse päeva ning meenutati seda, millise pöörde võttis riigi koloniseerimine põlisrahvaste jaoks.
Kanada koloniseerimise ajaloos on mitmeid nukraid sündmusi.
Üks neist puudutab põliselanike sundassimileerimist.
On teada, et valitsus võttis aastakümnete jooksul aborigeenide peredest lapsi ära ja saatis nad katoliiklikesse koolidesse õppima.
See kestis XIX sajandi 80ndatest kuni XX sajandi 90ndateni ja selle aja jooksul viidi perede juurest ära üle 150 000 laps.
Teadaolevalt koheldi neid internaatides väga karmilt: neid löödi, hoiti näljas ja mõnitati.
Kui laps suri — seda juhtus paraku sageli, — maeti ta nimetusse hauda, lapse vanemaid aga tema surmast ei teavitatud.
Kalmistutest, kuhu on maetud sajad, aga võimalik, et ka tuhanded alaealised Kanada indiaanlased, on hakatud avalikult rääkima alles sellel aastal.
Jenny Sutherland ja tema rahvuskaaslased nõuavad nüüd arhiivide avamist ja katoliku kiriku esindajate süü tunnistamist.
