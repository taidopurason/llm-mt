Hoiustamine vaestele
Keskpank teeb ettepaneku luua eriline hoius vähekindlustatud venelastele
Keskpank pakub välja uue hoiuse, mille intressi võib vähekindlustatud inimeste jaoks siduda baasintressi või inflatsiooniga.
Pankade sõnul ei ole vaestel enamasti sääste ja inimesed ei mõista kõikuvate intressimäärade riske.
Arutades riigiduumas küsimust, kuidas teha pangahoiused atraktiivseks kõikidele kodanike gruppidele, ütles keskpanga esimehe asetäitja Olga Poljakova, et Venemaa Pank teeb ettepaneku välja töötada mehhanism väikeste sissetulekutega inimestele spetsiaalsete hoiuste loomiseks.
Tema sõnade järgi seotakse selline hoiustamine rea teiste tingimustega: inimesel peab olema ainult üks deposiit, summa on piiratud, intressimäär seotakse kas keskpanga baasintressiga või inflatsiooni tasemega.
Oleme valmis aktiivselt osalema selle mehhanismi väljatöötamises ja õigusaktide muutmise aruteludes, rõhutas Poljakova (tsitaadid Interfaksi põhjal).
Tema arvates võib väikese sissetulekuga inimeste väljaselgitamiseks kasutada riigi ühtset sotsiaalabi infosüsteemi, mille loomise ettepaneku tegi valitsus.
