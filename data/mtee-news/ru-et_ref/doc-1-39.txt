Uuring: gripiviirus levib kõige paremini nullkraadisel temperatuuril, koroonaviirus aga +10 kraadi juures
COVID-19 pandeemia alguses eeldati, et koroonaviirus käitub gripiga sarnasel viisil ja epideemia lained on hooajalised, kuid see teooria ei ole leidnud teaduslikku kinnitust.
Sellised järeldused tehti hiljuti avaldatud rahvusvahelises uuringus, mille jaoks koguti andmeid 26 riigist (sh Eestist), 409 asustatud punktist ja kõikidest kliimavöötmetest.
Andmekogum hõlmab 44% kõikidest koroonaviirusega nakatumise juhtudest maailmas, teatas portaal Yle.
Uuringus kasutati nakatumisstatistikat perioodist, kui elanikkonnal ei olnud veel vaktsineerimise teel saadud immuunsust.
Teadlased jõudsid järeldusele, et ilmastikutingimused ei mõjuta koroonaviiruse levikut sellisel määral nagu gripiviiruse levikut.
Samas on SARS-CoV-2 leviku optimaalseim temperatuur +10 kraadi.
Viiruse nakatamiskordaja oli suurim +8..+18 kraadi juures ning hakkas uuesti langema, kui temperatuur tõusis +20 kraadini.
Seejuures avaldab ilm epideemia levikule nii otsest kui ka kaudset mõju.
Näiteks oleneb ilmast immuunsüsteemi olukord, hingamisteede tundlikkus ja inimeste käitumine.
Teadlased võrdlesid koroonaviirust ka gripiviirusega.
Viimase levikut mõjutab ilm hoopis teisiti kui SARS-CoV-2 levikut.
Temperatuuri alanemine toob kaasa gripi kiirema leviku, seejuures on leviku jaoks optimaalseim temperatuur vahemikus -5..+5 kraadi, kõige parem aga null kraadi ümber.
