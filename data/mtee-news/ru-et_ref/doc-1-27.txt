Tallinna Botaanikaaed tähistab 60. sünnipäeva
Kolmapäeval, 1. detsembril saab Tallinna Botaanikaaed 60-aastaseks.
Sünnipäeval toimuvad eesti- ja venekeelsed ekskursioonid ning Soome kuu avamise puhul saab kuulata loengut virmalistest ja vaadata loodusfilmi.
Sünnipäeval, 1. detsembril teevad botaanikaaias ekskursioone Tiia Jaanus, Krista Kaur ja Maria Strukova.
Venekeelsed ekskursioonid toimuvad kell 12.00 ja 14.00, eestikeelsed kell 13.00 ja 14.00.
Soome suursaatkond ootab aga huvilisi Tallinna Botaanikaaia sünnipäeval virmaliste spetsialisti Pääro Metsandi loengule.
Loeng algab kell 12.00.
Pärast loengut linastub konverentsisaalis eesti ja vene keeles loodusfilm "Väikese põhjapõdra Ailo suur seiklus".
Detsembris on palmimajas avatud Soome suursaatkonna ringmajandusele pühendatud näitus "Rohelisemad valikud" ja Markus Kiili fotonäitus "Lapimaa valgus".
Koostöös välisministeeriumiga pakub Tallinna Botaanikaaed oma juubeliaastal Eestis asuvatele välissaatkondadele võimalust tutvustada botaanikaaias oma riiki ning selle loodust ja kultuuri, parandades sellega teadlikkust globaalse looduskaitse olulisusest.
Jõulukuu on pühendatud Soomele.
Ekskursioonidele saab registreeruda siin.
