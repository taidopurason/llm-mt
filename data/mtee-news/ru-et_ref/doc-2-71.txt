Häirenupp muudab üksikute inimeste kodus viibimise ohutumaks
Paljud meist teavad seda rahutuse tunnet, kui eakat vanemat, vanaema või vanaisa ei õnnestu järsku telefoniga kätte saada.
Kui kõnele pikalt ei vastata, tekivad peas ärevad mõtted: mis on inimesega juhtunud?
Eriti ärevaks muututakse siis, kui inimene elab üksi ega suuda enda eest piisavalt hoolitseda.
Näiteks kukkumise või teadvuse kaotuse korral ei saa inimene alati abi kutsuda, kirjutab MK Estonia.
Selliste olukordade vältimiseks saab eakale (ja mitte ainult) sugulasele muretseda nn häirenupu.
Nupp pannakse kas sarnaselt kellaga inimese käele või kaela ja see on vajadusel alati kättesaadav.
See on veekindel, mistõttu ei pea seda ära võtma ka dui all.
Häirenupu teenust osutavad mitu firmat.
Nupu tehniline pool võib firmadel olla veidi erinev.
Üldjoontes on protsess sarnane.
Inimene vajutab vajadusel nuppu ja häiresignaal edastatakse kas operaatorile, kes võtab inimesega ühendust, selgitab välja probleemi ja saadab abi, või läheb see otse usaldusisikule (nt mõnele lähedasele isikule).
Kaitseb ja päästab
Eestis hakkas esimesena juba 11 aastat tagasi häirenupu teenust pakkuma ettevõte Meditech Estonia.
Selle aja jooksul on seda võimalust kasutanud üle 1500 inimese, rohkem kui 70 juhul päästis nupp kellegi elu.
Lisaks on olnud tuhandeid juhtumeid, mis oleksid võinud lõppeda halvasti, kui inimesel ei oleks häirenuppu käepärast olnud.
Ettevõte pakub ka häirenuppu koos kukkumise anduriga, mis edastab ise operaatorile väljakutse, kui inimene näiteks kaotab teadvuse.
Medi häirenupu abil on võimalik ööpäevaringne ühendus abikeskusega.
Operaator reageerib vastavalt olukorrale väljakutsele ja saadab inimesele appi tema usaldusisiku (sugulase, sõbra, tuttava, eestkostja jne), räägib Meditech Estonia juhatuse liige Paavo Ala.
Medi keskuse operaatorid vastavad ööpäevaringselt vene, eesti ja inglise keeles.
