Torude puhastamine väävelhappega päädis Mustamäel päästjate kutsumisega
Tallinna Mustamäe linnaosa elanik eiras torupuhastusvahendi kasutamise juhendit ja ujutas ohtliku vahendiga üle oma vannitoa põranda.
Sõpruse puiesteel asuva maja elanik pöördus häirekeskusesse 24. novembri keskpäeval.
Tema sõnul läks vannitoa torude puhastamisel midagi valesti – vahend söövitas toru ja valgus põrandale.
Kohale saabunud päästjad said aru, et vahejuhtum toimus puhastusvahendi kasutusjuhendi eiramise tõttu: väävelhapet sisaldanud vahendile valati peale kuuma vett, mille tulemusel tekkis torusse auk.
Päästjad kõrvaldasid vahendi põrandalt spetsiaalse aine abil ning panid korteriomanikule südamele, et ta peseks põranda mitu korda üle ja tuulutaks ruumi korralikult.
