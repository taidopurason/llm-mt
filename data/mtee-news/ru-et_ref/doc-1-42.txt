Kosmoseaparaat BepiColombo edastas esimesed ülesvõtted Merkuurilt
Eurooa Kosmoseagentuuri kosmoseaparaat BepiColombo edastas esimesed pildid Merkuuri pinnalt.
Päikesele kõige lähema planeedi põhjapoolkera ülesvõte tehti 2420 km kauguselt aparaadi lähenemise ajal Merkuurile.
Ööl vastu laupäeva lendas aparaat 200 km kõrguselt üle planeedi, teatas "Aktuaalne Kaamera".
See on esimene kuuest kavandatud lennust.
Uusi pilte oodatakse juba lähipäevil.
BepiColombo on Jaapani ja Euroopa ühine kosmoseaparaat.
2018. aastal kosmosesse lastud aparaat peaks Merkuuri orbiidile jõudma 2025. aastal.
