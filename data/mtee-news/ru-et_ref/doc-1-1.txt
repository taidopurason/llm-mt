Kiik vaktsineerimistõendi kehtivusest: üheksa kuud on mõistlik aeg
Vaktsineerimistõendi üheksakuuline kehtivusaeg, mille pakkus välja Euroopa Komisjon, on mõistlik, leiab tervise- ja tööminister Tanel Kiik.
Nüüd on vaja kokku leppida ka üle-euroopalise läbipõdemistõendi ühtses kehtivusajas, teatati ERR-i hommikustes uudistes.
Euroopa Komisjonis tekitas hämmingut asjaolu, et kogu Euroopas kehtib vaktsineerimistõend üheksa, Eestis aga 12 kuud.
Kiik selgitas, et keegi ei teadnud täpselt, kui kaua esimesed vaktsiinidoosid mõjuvad.
Mõni riik seadis piiriks 12 kuud, mõni jättis tähtaja määramata.
Minister on nõus, et tõendi üheksakuulisel kehtivusajal on palju pooltargumente, ja Eesti järgib tõenäoliselt teiste Euroopa riikide eeskuju.
