La Manche’i väina surmad: Boris Johnson esitab viiepunktilise plaani, et piiriületusega kaasnevat tragöödiat edaspidi vältida
Peaministri kiri pärast 27 inimese – 17 mehe, 7 naise, 2 teismelise poisi ja 1 tüdruku – hukkumist kolmapäeval Calais’ lähedal, kui nad üritasid viletsas paadis La Manche’i väina ületada.
Boris Johnson on nõus Prantsusmaaga koostööd tegema, et liikuda edasi ja lahendada olukord kiiremini, et vältida väikepaatide ülesõitmist ja hoida ära kohutava tragöödia kordumine, mille tagajärjel hukkus La Manche’i väinas 27 inimest.
Peaminister kirjutas president Emmanuel Macronile ja nimetas viis sammu, mida mõlemad riigid peaksid ette võtma nii kiiresti kui võimalik.
Johnson kirjutab pärast seda, kui 27 inimest – 17 meest, 7 naist, 2 teismelist poissi ja 1 tüdruk - kolmapäeval Calais’ lähedal viletsas paadis La Manche’i väina ületades hukkus.
Peaministri viiesammune plaan on:
• ühispatrullid, et takistada paate lahkumast Prantsuse randadest;
• kasutada kõrgetasemelist tehnoloogiat, nt sensorid ja radarid;
• patrullida vastastikku mõlema riigi territoriaalvetes ja kasutada õhuseire radareid;
• tõhustada ühise luureüksuse tööd ja tagada parem luureandmete jagamine, et oleks asjakohased vahistused ja süüdistused;
• sõlmida viivitamata kahepoolne tagasisaatmise leping Pariisi ja Londoni vahel, samuti pidada läbirääkimisi Ühendkuningriigi ja Euroopa Liidu lepingu üle.
„Kui need, kes meie riiki jõuavad, kiiresti tagasi saadetaks, siis väheneks märgatavalt nende inimeste motivatsioon end inimkaubitsejate kätte anda,“ ütles Johnson.
See oleks olulisim samm, mida saaksime üheskoos ette võtta, et vähendada Põhja-Prantsusmaale sisserännet ja murda kuritegelike jõukude ärimudel.
„Olen kindel, et nende sammude ja senise koostööga saame ära hoida ebaseadusliku sisserände ja selle, et veel rohkem peresid kogeksid sellist kohutavat kaotust, nagu nägime eile.“
Olles vestelnud Prantsuse presidendiga pärast kolmapäevast tragöödiat, ütles peaminister: „Tean, et ka president Macron tunnistab olukorra pakilisust.“
Siseminister Priti Patel kohtub sel nädalavahetusel Prantsusmaa siseministri Gerald Darmaniniga, et koos kolleegidega Saksamaalt, Belgiast ja Hollandist rändeprobleemi arutada.
Oma kirjas Macronile ütles Johnson, et ta on valmis „selle kohtumise muutma juhtide tippkohtumiseks või korraldama edaspidi kahepoolseid arutelusid Macroni või kolleegidega“.
Neljapäeval oli Pr Pateli ja tema Prantsuse kolleegi telefonivestlus, et plaanida suuremat koostööd ja uuendusi peatamaks surmaga lõppevaid piiriületusi.
Õiguskaitse- ja siseministeeriumi ametnikud viibivad reedel Pariisis, et tõhustada ühist koostööd ja luureandmete vahetamist.
Expedia ei müü edaspidi enam puhkusereise, kus puututakse kokku vangistuses elavate vaalade või delfiinidega.
Pärast muudatuste tegemist loomade heaolu puudutavatesse eeskirjadesse ütles Expedia esindaja: „Atraktsioonid ja tegevused, mis hõlmavad delfiinide ja teiste mereimetajate esinemisi või nendega suhtlemist, ei ole meie sihtkohtades enam saadaval ja neid ei saa enam broneerida.“
Reisibüroo Expedia ei müü enam puhkusereise, mis sisaldavad vangistuses elavate delfiinide ja vaalade etendusi.
Expedia kontserni esindaja ütles: „Me tegime muudatusi loomade heaolu puudutavatesse sätetesse.“
„Seetõttu ei paku me oma sihtkohtades enam atraktsioone või tegevusi, mis on seotud delfiinide ja teiste mereimetajatega esinemisega, ega ka tegevusi, mis võimaldavad nende loomade ellu sekkuda.“
Expedia esindaja rääkis ajalehele Mail on Sunday, et reisibüroo jätkab piletite müüki sellistele heakskiidetud mereäärsetele looduskaitsealadele, kus loomadel on püsiv loomulik mereäärne elukeskkond, ning seal ei toimu loomade esinemisi ega nende ellu sekkumist.
Reisibüroo esindaja ütles, et uuenduse rakendamine võtab aega ja reform plaanitakse lõpule viia 2022. aasta alguseks.
﻿Surmad La Manche’is: inimsmugeldajad reklaamivad end avalikult Facebookis
Sky News avastas smugeldajate võrgu, kes postitavad Euroopasse viivaid marsruute avalikult sotsiaalmeediasse.
Selleks et leida marsruut üle La Manche’i väina, tuleb Facebooki sisestada vaid sõna „smugeldaja“.
Sky News avastas, et smugeldajate võrk tegutseb avalikult sotsiaalmeediaplatvormil ja ei proovigi end peita.
Euroopasse ja Ühendkuningriiki viivaid marsruute tõstetakse korrapäraselt esile postitustes, mis sisaldavad Ühendkuningriigi lippu ja Big Beni kujutist.
Üks smugeldaja väitis isegi, et ta saab teha klientidele Briti passi.
Smugeldajad avastati pärast seda, kui La Manche’i väina ületamise käigus suri 27 inimest, mis on viimaste aastate suurim korraga hukkunute arv.
﻿Apple esitas väidetava iPhone’i häkkimise tõttu hagi nuhkvaraettevõtte NSO Group vastu
Apple ütles, et hagi saadab selge sõnumi: „Vabas ühiskonnas on täiesti vastuvõetamatu, et valitsuse toetatud võimast nuhkvara kasutatakse relvana nende vastu, kes soovivad muuta maailma paremaks.“
Apple kaevas kohtusse nuhkvaraga tegeleva eraettevõtte NSO Groupi, keda on süüdistatud despootlikele režiimidele tööriistade andmises, mis võimaldavad neil häkkida oma kriitikute mobiiltelefone.
Teisipäeval Põhja-Californias avaldatud hagis kirjeldatakse NSO Groupi amoraalse 21. sajandi palgasõdurina, kes arendab tehnoloogiat, mis põhjustab Apple’i sõnul korrapärast ja jultunud kuritarvitamist.
Hagile eelnes sarnane juhtum, millega oli seotud WhatsApp, ning see esitati kohe pärast seda, kui USA valitsus kehtestas varem sellel kuul Iisraeli ettevõttele sanktsioonid, sest ettevõtte võimaldas välisriigi valitsustel võtta kuritahtlikult sihtmärgiks riigiametnikke, ajakirjanikke, ettevõtjaid, aktiviste, akadeemikuid ja saatkonnatöötajaid.
Kaubandusministeerium selgitas, et sanktsioonid olid osa Bideni ja Harrise valitsuse jõupingutustest keskenduda USA välispoliitikas inimõigustele, mille käigus üritatakse takistada represseerimiseks kasutatud digitaaltööriistade levikut.
Sellele eelnes Ühendkuningriigi riikliku küberjulgeolekukeskuse juhi Lingi Cameroni sõnavõtt, milles ta ütles, et Pegasuse projekt, milles leiti, et ettevõtte nuhkvaratööriistasid on kasutatud tuhandete ohvrite vastu, tõstis esile midagi, mida nad on varemgi ohumärgiks pidanud: kommertsturu, kust saab osta peeneid ärakasutamiseks mõeldud kübertooteid.
Apple ütles, et hagi saadab selge sõnumi: „Vabas ühiskonnas on täiesti vastuvõetamatu, et valitsuse toetatud võimast nuhkvara kasutatakse relvana nende vastu, kes soovivad muuta maailma paremaks.“
Ettevõtte lisas, et nad teavitavad neid väheseid kasutajaid, kes sattusid NSO Groupi tehnoloogia ohvriks, mis võis paljastada valitsuse väärkasutuslikud tavad.
﻿Mis on veebiturvalisuse seadus ja miks on inimesed selle pärast mures?
Praegu uuritakse hoolikalt seaduse eelnõud, enne kui seda tutvustatakse ametlikult parlamendile.
Kuigi on inimesi, kes kiidavad heaks seaduses leiduvaid lapsi kaitsvaid sätteid, on ka inimesi, kes kritiseerivad seda ja peavad seda „tsensori põhikirjaks“.
Sir David Amessi mõrva järel ja pärast seda, kui vahistati teisele parlamendiliikmele meili teel surmaähvarduse saatja, mõistavad Westminsteri kõrgemad ametnikud hukka solvangud, mida suunatakse internetis poliitikute poole.
Parlament uurib hoolikalt veebiturvalisuse seaduse eelnõud, mis peaks sellised solvavad sõnumid peatama ja mille eesmärk on kehtestada uus veebisisu reguleerimise viis, mis hõlmab peale solvavate sõnumite kogu veebis leitavat kahjulikku materjali, alates kiusamisest kuni pornograafiani.
Seda toetab Inglismaa lastevolinik ja lastele suunatud julmuse ennetamise riiklik selts, aga on inimesi, kes on mures, et seadusega kaasneb rohkem probleeme, kui lahendusi.
Praegust eelnõud on kritiseeritud, sest see võib kahjustada sõnavabadust ja anda valitsusele tsensuurivõimu.
Mis on veebiturvalisuse seaduse eesmärk?
Veebiturvalisuse seaduses on sätestatud ettevõtete kohustused hoida oma kliendid turvalisena.
Turvalisus on aga määratletud laialt.
See hõlmab materjali, mis on Inglismaa seaduste järgi juba ebaseaduslik (näiteks laste väärkohtlemist kujutavad pildid), aga ka materjal, mida peetakse praegu seaduslikuks, aga kahjulikuks.
Tehnoloogiaettevõtted peavad kaitsma oma kasutajate sõnavabaduse ja privaatsuse õigust.
﻿Tesla: pärast serveriseisakut ei pääse sajad inimesed oma autodesse
Umbes 500 Tesla elektriautode kasutajat ei saanud oma sõidukitega ühendust luua, samas kui Elon Musk ütles, et ettevõtte mobiilirakendus peaks varsti tööle hakkama.
Umbes 500 Tesla auto omanikku ei saanud rakenduseserveri seisaku tõttu oma sõidukitega ühendust luua.
Tesla tegevjuht Elon Musk ütles reedel, et ettevõtte mobiilirakenduse talitlus oli pärast seisakut taastumas.
Ta säutsus vastuseks Lõuna-Koreas Soulis asuvale Tesla omanikule, kes ütles, et ta ei saanud „500 serveritõrke“ tõttu ühenduda iOS-i rakenduse kaudu oma Model 3-ga.
„Talitlus peaks nüüd taastuma,“ ütles Musk.
„Tundub, et me vähendasime kogemata võrgu läbilaskevõimet.“
Seisakuid jälgiva veebisaidi Downdetector järgi teatasid 500 Tesla kasutajat tõrkest umbes kell 9.40 Greenwichi aja järgi.
Kella 2.20 Greenwichi aja järgi oli saabunud üle 60 teate.
﻿Jaemüüjad tõstavad 1990. aastaga võrreldes kiiremini hindu, sest tarbijad teevad oma jõuluoste varakult
CBI aruandes leiti, et poodidesse on jõulud jõudnud varakult ja inimesed soovivad pühadeks oma varusid täiendada, sest nad kardavad tarneahela katkestuste tõttu asjadest ilma jääda.
Jaemüüjad tõstavad 1990. aastaga võrreldes kiiremini hindu valdkonnanumbrite järgi, mis tõendavad veelgi selgemalt, et sellel talvel on elukallidus suurenenud.
CBI uuringust selgub ka, et tarbijad, kes alustavad varakult jõuluostude tegemist, kartes, et tarneahel võib katkeda, on müüginumbreid suurendanud.
Aruandes leiti, et riidepoodide ja kaubamajade läbimüük kasvas Novembris märkimisväärselt.
Kuigi need numbrid rõõmustavad peatänava poode, on need samas uusim märk sellest, et leibkondade väljaminekud on kasvanud pärast seda, kui inflatsioon tõusis kallinevate energiaarvete ja suurenenud kütusekulude tõttu eelmisel kuul viimase kümne aasta kõrgeimale tasemele.
CBI järgi oli Novembrile eelnenud kolmel kuul kõrgematest hindadest teatanud jaemüüjate protsent 77%.
See oli suurim protsent alates 1990. aasta maikuust.
Aruandes lisati, et hinnad tõusevad tõenäoliselt järgmisel kuul sama kiiresti.
﻿The Weeknd tõrjus Chubby Checkeri laulu Billboardi kõigi aegade parimate laulude edetabeli esikohalt kulutulena levinud palaga „Blinding Lights“
Billboardi metoodika põhineb ettevõtte iganädalasel edetabelil „Hot 100“ (mis loodi 1958. aastal) ja annab igale palale vastupidise kaalu selle soorituse põhjal kogu ajaloo vältel, mis tähendab, et mida kauem on pala edetabelis, seda suurem on selle hinne.
The Weekndi kulutulena levinud hitt „Blinding Lights“ tõrjus Chubby Checkeri pala „The Twist“ Billboardi kõigi aegade parimate laulude edetabeli esikohalt.
Checkeri 1960. aasta hitt oli 60. aastatel mitu nädalat esikohal ja püsivalt ka 2008. aastal loodud edetabeli esikohal.
Kanada artist The Weeknd (pärisnimi Abel Tesfaye) andis pala „Blinding Lights“ välja 2019. aastal, mil see levis TikTokis kiiresti kulutulena ja tõusis voogesitatud muusika edetabelites.
Varem sellel aastal esitas laulja selle pala viimasena oma Super Bowli poolaja etendusel Tampa jalgpalliväljakul, kus temaga ühines terve tantsijate armee.
„Blinding Lights“ oli neli nädalat iganädalase edetabeli „Billboard Hot 100“ (sarnaneb ÜK edetabelile „Top 40“) esimesel kohal, misjärel oli see 43 nädalat esiviisikus, 57 nädalat esikümnes ja püsis lõpuks edetabelis 90 nädalat.
La Manche’i väina surmad: Vaid päev pärast tragöödiat näeme endiselt kümneid migrante, kes surma trotsides Ühendkuningriigi piiri ületamist ootavad
La Manche’i väina ületades sureb 27 inimest; Priti Patel ütleb, et ta pole „südametu“, kui tahab lõpetada migrantide tulemise Ühendkuningriiki sellisel moel; täna hommikul saabub paatidega veel rohkem meeleheitel inimesi; President Macron kutsub Euroopa ministrid erakorralisele kohtumisele.
﻿Dave Chappelle jäi endale kindlaks, kui tema Washingtonis asuva endise ülikooli õpilased kutsusid teda üllatuskülastusel väiklaseks
Koomik Dave Chappelle tegi üllatuskülastuse oma Washingtonis asuvasse alma materisse, kus oli õpilasi, kes eeldasid kuuldu järgi, et ta vabandab pärast seda, kui sellel aastal sai tema Netflixis avaldatud komöödiaeriväljaanne „The Closer“ tagasilöögi osaks.
Politico Playbook teatas neljapäeval pärast sündmusel osalenutega rääkimist, et üks üliõpilane ütles: „Ma olen 16 ja arvan, et sa oled lapsik, sa käisid sellega ümber nagu laps,“ lisades, et Chappelle on väiklane.
„Mu sõber, ma ei usu kogu austuse juures, et sa suudaksid teha ühtegi nendest otsustest, mida ma pean tegema igal päeval,“ vastas mees üliõpilaste sõnul, kes sündmust kommenteerisid.
Chappelle on saanud aastaid tagasilööke ja väidab, et ta on transfoobne oma püstijalaetendustes tehtud naljade tõttu, sealhulgas eelmisel kuul Netflixis välja antud eriväljaandes „The Closer“, kus ta kommenteeris muu hulgas, et sugu on fakt.
Eriväljaannet kritiseeris teravalt transinimeste kogukond ja mõni Netflixi töötaja, aga see on üldpubliku seas kõrgelt hinnatud.
Ta külastas teisipäeval Washingtonis Duke Ellington School of the Artsi, mille auditooriumis ootas teda Politico Playbooki sõnul 580 üliõpilast.
Koomik lõpetas kooli 1991. aastal.
Kool lükkas tema esinemise 23. novembrilt edasi 22. aprillile, kui üliõpilased ähvardasid protestimise eesmärgil üritustel lahkuda, kuid tundub, et esialgne plaan taastati.
Politico andis teada, et ta vastas veel ühe üliõpilase vaenulikule küsimusele järgmiselt: „Ma olen parem kui mis tahes muusik või artist. Pole vahet, millise kunstiga te siin koolis tegelete, praegu olen ma teist kõigist parem.
Ma olen kindel, et see muutub.
Olen kindel, et teid tuntakse varsti kõikjal.“
„Sinu komöödia tapab,“ hõikas talle veel üks üliõpilane.
﻿Isetehtud lõhkekeha tõttu tänupühal vigastada saanud mereväeveteran pühendab pühade hooaja kaasväelaste tänamisele
Enamiku inimeste jaoks on tänupüha rõõmurohke aeg, mis veedetakse koos perega süües ja tähistades.
Mereväeseersanti Gabriel Martinezi jaoks tähistab see püha traumaatilist sündmust, mille käigus kaotas ta välismaal USA-d teenides saadud vigastuse tõttu mõlemad jalad.
Martinez astus oma teise siirde ajal 26. novembril 2010, tänupühal, Afganistani Helmandi provintsis isetehtud lõhkekehale, mistõttu amputeeriti ta mõlemad jalad.
Pärast ulatuslikku taastusprotsessi teeb meditsiinilistel põhjustel erru läinud Martinez koostööd mittetulundusliku organisatsiooniga Semper Fi & America’s Fund, et toetada pühade ajal kaasveterane.
„Semper Fi & America’s Fund on olnud pärast vigastust osa minu perest ning ma olen vaid üks miljonitest veteranidest, keda nad on aidanud nii vaimselt, füüsiliselt kui ka hingeliselt,“ ütles Martinez tänupühal Fox News Live’is.
„Nad on mind mu vigastuse järel aidanud peaaegu igal viisil, mis on nende võimuses.
Nii paljud lahked ameeriklased on valmis neid toetama nii rahaliselt kui ka muudel viisidel, nii et see osa aastast on eriline nii mulle kui ka fondile,“ ütles ta.
USA sisetuluseadustiku 501. jaotise järgi tegutsev mittetulundusühing korraldab mitmesuguseid programme, et aidata vigastada saanud USA relvajõudude veterane.
Martinez ütles, et sihtasutuse Bob & Renee Parsons algatus „Double Down for Veteran“, mille käigus lisatakse dollar igale annetatud dollarile, on aktiivne kuni aasta lõpuni.
﻿Philadelphias suri tulistatud naine, mis oli linna 2021. aasta 500. mõrv
Philadelphia jõudis kolmapäeval sünge verstapostini, sest linnas leidis aset aasta 500. mõrv. See verstapost on olnud nuhtluseks mitmes linnas, kus kuritegevus on kasvanud pärast aastaid suhtelist rahu.
Viimasena tapeti mitme lasuga 55-aastane naine, kelle politseinikud leidsid kolmapäeval öösel kella 4.30 aegu.
Ta suri hiljem haiglas.
„Iga mõrvaga kaasneb sügav kaotustunne.
Kuid meie linna jaoks, mis saavutas selle traagilise verstaposti, 500 katkenud elu, kaasneb sellega raskus, millest on peaaegu võimatu tõeliselt aru saada,“ ütles politseiülem Danielle Outlaw oma avalduses.
Demokraadist linnapea Jim Kenney süüdistas kuritegevuse kasvus linna voolavaid ebaseaduslikke relvi ja noomis osariigi seadusandjaid selle eest, et nad ei tee rangemate relvaseaduste sätestamiseks piisavalt palju.
„Meie kogukonnas ringleb rohkeim relvi kui kunagi varem,“ ütles linnapea kolmapäevasel pressikonverentsil, ümbritsetuna linnajuhtidest ja kogukonnaliikmetest.
„[Kuritegevuseks kasutatud relvad] on vaid osa hetke ajal saadavatest ebaseaduslikest ja seaduslikest relvadest, mistõttu lõppes argument mõrvaga, kuigi see oleks võinud jääda argumendiks.“
„See kõik on kinni ahnuses.
Inimesed teenivad relvi müües raha ning seadusandlik võim, mitte minuga nõustuvad inimesed, ei hooli sellest,“ lisas ta.
„Nad ei hooli, kui palju inimesi tapetakse.
See on naeruväärne.“
﻿Kas tänupüha on tühistatud?
Liberaalid ütlevad, et Ameerika püha toetab genotsiidi ja valgete ülemvõimu
Liberaalsed arvamusavaldajad ja uudisteväljaanded üle riigi kasutavad ära tänupüha nädalat, et seda halvustada ning nimetada seda genotsiidi ja valgete ülemvõimu toetavaks.
„Mida tähendab tänupüha põlisrahvastele?
Leinapäeva“, kuulutas teisipäeval USA Today pealkiri, millega kaasnes artikkel, milles väideti, et paljud ameeriklased usuvad, et see püha tähistab genotsiidi sünget varju.
Ilmateenus Currently postitas teisipäeval artikli, milles öeldi, et ameeriklased, kes tähistavad tänupüha, kahjustavad Ameerika põliselanikke.
„Tänupüha tähistavad paljud inimesed üle riigi,“ öeldi säutsus.
„See püha hoiab alal võltsnarratiivi, mille järgi on genotsiidi ja koloniseerimise tegelikust ajaloost saanud kerge ja peamiselt võlts lugu.“
Nädalavahetusel selgitas Ameerika põliselanik Gyasi Ross MSBNC rubriigis, et valgete inimeste tõttu ümbritseb tänupüha võlts lugu ja et puritaanid lõid valgete ülemvõimu süsteemi, mis võimaldab kasutada praegu mustanahaliste vastu valitsuse heakskiidetud vägivalda.
﻿Seth Rogeni säuts levis kulutulena pärast Los Angelesi autovaraste pidamist ei millekski: „See on osa suurlinna elust“
Komöödianäitleja Seth Rogen tekitas Twitteris madina pärast seda, kui ta pidas autodesse tungivaid Los Angelesi kurjategijaid ei millekski, öeldes, et nad on osa suurlinna normaalsest elust.
Kulutulena levinud madin algas pärast seda, kui filmi „Knocked Up“ staar vastas kolmapäeval avaldatud YouTube’ist tuntud Casey Neistati säutsule, milles ta ütles: „nii et meie autodesse tungiti hommikul sisse, sest Los Angeles on kolmandasse maailmasse kuuluv kuritegevust täis s---urgas“ ning tänas LA politseijaoskonda kurjategija vahistamise ja kõigi varastatud esemete tagastamise eest.
„Kuule, ma olen siin elanud rohkem kui 20 aastat.
Sa oled hull haha,“ reageeris Rogen.
„Siin on tore elada.
Ära jäta autosse väärtuslikke asju.
See on osa suurlinna elust.“
„ma võin ju ikkagi vihane olla?“
küsis Neistat, lisades veel: „tunnen end väärkohelduna.“
„Võid ju olla vihane, aga ma ei pea isiklikult oma autot enda osaks ja ma pole end kunagi tundnud väärkohelduna umbes 15 korral, kui mu autosse sisse tungiti,“ vastas Rogen.
„Ükskord jättis keegi kogemata mu autosse laheda noa, nii et kui see ei lõppe, siis võid saada väikse kingitusegi.“
Ajal, mil USA majandusväljavaated on ebakindlad, kulutas Kamala Harris Pariisis kööginõudele kuuldavasti üle 500 dollari
USA asepresident Kamala Harris, kelle kodumaal kasvab inflatsioon ja valitseb majanduslik ebakindlus, ostis ühest Pariisi poest üle 500 dollari eest kööginõusid.
Asepresident käis Pariisi peenes kööginõude poes E. Dehillerin möödunud nädalal neli päeva kestnud diplomaatilise visiidi ajal ja laristas pottidele-pannidele väidetavalt 516 eurot.
Pood ei asu kaugel maailmakuulsast Louvre'i muuseumist, kus võib näha Leonardo da Vinci tuntud maali Mona Lisa.
Washington Free Beaconile ostusumma avaldanud poe teatel viis Harris koju ligikaudu 375 dollarit maksnud serveerimisnõu ja praepanni hinnaga 160 dollarit, samuti mitmesuguseid teisi köögitarvikuid, näiteks portselanist munaaluse ning vasepuhastusvahendi.
Võrdluseks võib tuua, et Mauvieli vaskkastrul, mida müüakse Harrise koduosariigi California luksuspoes Williams Sonoma, maksab 200 kuni 285 dollarit.
Reporterid küsisid Harriselt pärast tema poeskäiku, kuidas on reis Pariisi teda presidendi ametiks ette valmistanud.
Asepresident vaatas reporterile üllatunud näoga otsa ja ei vastanud otseselt küsimusele, kiites selle asemel oma diplomaatilise lähetuse edukust.
"Ma võin öelda, et see oli väga tulemuslik ja tore reis," ütles ta ning lisas, et USA-l on "veel palju asju pooleli".
COVID-19: Pandeemia algusest on Ühenkuningriigis olnud üle kümne miljoni haigusjuhtumi.
Valitsus teatas veel 147 inimese surmast COVIDisse.
Ametlikud andmed näitavad, et pandeemia algusest alates on Ühendkuningriigis olnud üle kümne miljoni COVIDisse haigestumise.
Ametlike andmete järgi on viimase päeva proovidest positiivseks osutunud 47 240 proovi.
Viimaste andmete põhjal on COVIDisse surnud veel 147 inimest.
Võrreldes eelneva seitsme päeva tulemustega oli 19. novembri ja 25. novembri vahel ametlikult kinnitatud haigusjuhtumeid 9,5% võrra rohkem.
Teatati veel 147 inimesest, kes surid 28 päeva jooksul pärast COVIDi proovi positiivset tulemust, mis näitab, et seitsmepäevane surmade kogusumma vähenes eelmise nädalaga võrreldes 14,8%.
24. novembriks oli Ühendkuningriiki tarnitud kokku 50 852 133 esmast COVIDi vaktsiinidoosi, mis on 24 579 doosi rohkem kui eile.
Samuti tarniti umbes 46 232 258 teist doosi, mis on 23 439 doosi rohkem kui varem.
Kokku anti 16 383 575 kordus- ja kolmandat doosi, mis on 378 946 võrra rohkem kui eelmistel päevadel.
Samal ajal kui Euroopa võitleb uue kroonalainega, tulevad ka uued haigusjuhtumite näitajad.
Täna kuulutas Tšehhi valitsus välja 30-päevase eriolukorra seoses haigestumise näitaja suurenemisega, samal ajal kui Saksamaal tõusis COVIDiga seotud surmade arv 100 000-ni.
Pressikonverentsil ütles ametist lahkuv liidukantsler Angela Merkel: „100 000 koroonaviirusesse surnud ohvrit on kurb leinapäev.“
Prantsusmaa valitsus teatas, et üha süveneva kriisiga võitlemiseks ei tehta tõhustusdoose ainult 65-aastastele ja nendele, kellel on kaasuvad haigused, vaid kõigile üle 18-aastastele.
Fairfaxi maakonna koolid lubasid jälle kasutusele seksuaalsete piltidega raamatud, väites, et need ei ole pedofiilsed
Fairfaxi maakonna avalikes õppeasutustes võeti uuesti kasutusele kaks raamatut, mille lapsevanemad olid nilbuste ja pedofiilse sisu tõttu hukka mõistnud. Väidetavalt otsustasid kaks komiteed, kuhu kuulusid koolijuhid, raamatukoguhoidjad, vanemad ja õpilased, et need raamatud ei ole pedofiilsed ega sisalda eeskirju riivavaid siivutusi.
Fox Newsile kommentaare andnud lapsevanemad taunisid seda sammu.
Jonathan Evisoni raamatus "Lawn Boy" kirjeldatakse pikkade lõikude kaupa ühe poisi mälestusi 10-aastasena saadud seksuaalsetest kogemustest. Maia Kobabe raamatus "Gender Queer: A Memoir" on fotod seksuaalaktidest mehe ja poisi vahel.
Fairfaxi maakonna õppeasutused teatasid, et need kaks raamatut on pärast komiteede otsust raamatukogudes taas saadaval.
Üks komitee leidis, et raamatus "Lawn Boy" on teemasid, mis toetavad tõrjutud vähemuste hulka kuuluvaid õpilasi.
Komitee lisas: "Selles raamatus ei esine pedofiiliat."
Teise komitee hinnangul väljendab "Gender Queer" raskusi, millega mittebinaarsed ja aseksuaalsed inimesed võivad silmitsi seista.
Komitee jõudis järeldusele, et see raamat ei kujuta ega kirjelda pedopiiliat.
"Komitee mahukas tööprotsess kestis mitu nädalat, mille ajal arutati, kas need raamatud eiravad eeskirju nilbe või alaealistele kahjuliku sisuga, nagu on määratletud Virginia koodeksis," märgiti õppeasutuste pressiteates.
"Pärast hoolikat kaalumist leiti, et kumbki raamat ei riku neid nõudeid."
Fairfaxi maakonnas elav ema Stacy Langton, kes septembris kooli juhatuselt raamatutes sisalduvate piltide kohta aru päris, ütles Fox Newsile, et õppeasutuste vastus on väga targalt koostatud vale.
"Kui nad just ei kasuta teistsugust sõnastikku kui mina, tähendab pedofiilia täiskasvanu ja lapse suguühet. Täpselt seda kujututataksegi ühel pildil raamatus "Gender Queer"," ütles Langton teisipäevases usutluses Fox Newsile.
Waukesha paraadi rünnak: saage tuttavaks ametnikuga, kes lasi Darrell Brooksi  enne jõulude ajal toimunud veretööd 1000 dollari eest vabaks
Asjaolu, et Waukesha paraadi rünnakus kahtlustatav Darrell Brooks vabanes vanglast vaid 1000-dollarise kautsjoni eest mõni nädal enne nimetatud kuriteo toimumist, on ajendanud ringkonnaprokuröri uurima, miks tema asutus nii väikese summa määras.
Samas ei olnud see, kes Brooksi vabastamisega nõustus ja seda korraldas, mõni alama astme prokurör, vaid üks kohtu volinik.
Dokumentides on kirjas, et Brooksi kohuotsuse ettelugemise ajal oli kohal volinik Cedric Cornwall.
Ta ei ole vastanud selgitust küsivatele e-kirjadele ega korduvatele kõnedele tema nimele registreeritud telefoninumbril.
Mitmesugused asjatundjad, näiteks endised prokurörid, politseinikud ja advokaadid, on öelnud Fox News Digitalile, et Brooksi kautsjon oli tema kuritegu arvestades liiga väike: väidetavalt lõi ta üht naist rusikaga, varastas temalt mobiili ja sõitis talle otsa sama maasturiga, mida kasutas hiljem tapatalguteks peredele mõeldud pühadeparaadil.
Peale selle on ta varem kohtusse ilmumata jätnud ja tema kohta on Nevada osariigis väljastatud vahistamiskäsk tulirelvadega seotud kuriteo eest.
Arbery mõrvas süüdi mõistetud mehed astuvad vaenukuriteo süüdistusega föderaalkohtu ette.
Georgia osariigi kohtus Ahmaud Arbery mõrvas süüdi mõistetud meeste õiguslikud katsumused ei ole veel kaugeltki läbi: järgmisel aastal esitatakse neile föderaalkohtus vaenukuriteo ja inimröövi süüdistus.
Nii Travis McMichaelile (35. a), tema isale Gregory McMichaelile (65. a) kui ka nende naabrile William Bryanile ehk Roddiele (52. a) esitati Georgia osariigi kohtus üheksa kriminaalsüüdistust: üks vihamõrva ja neli roima eest, kaks rünnaku eest raskendavatel asjaoludel, üks seadusvastase vangistamise eest ja üks katse eest sooritada esimese astme kuritegu.
Travis McMichael mõisteti kõigi üheksa punkti alusel süüdi Arbery-nimelise mustanahalise mehe mõrvas 2020. aasta veebruaris Georgia osariigis.
Gregory McMichael mõisteti süüdi kõigis punktides, v.a. vihamõrvas.
Bryani puhul ei leidnud kinnitust vihamõrva, roima ja raskendavate asjaoludega rünnaku süüdistus, ülejäänud punktides mõisteti mees süüdi.
Kuidas ilm mõjutab tähupüha menüüd
Kui olete kunagi mõelnud, kuidas ilm mõjutab seda, mida tänupühaks lauale panete, siis FOX Weather tuleb teile appi.
Ja kui püüate leida midagi, millest see aasta öhtusöögi ajal rääkida, laadige kindlasti alla FOX Weatheri äpp ja vaadake meie pakutud seitset teemat, millega tänupühalauas vestlust alustada!
1. Pühadeaeg on varsti käes, mis tähendab rohkem pirukaid, eriti selliseid lemmikuid nagu pekanipähklipirukas.
Tänavune pekanipähkli saak oli hea uudis nii Ameerika kodustele küpsetajatele kui ka pirukaid tootvatele ettevõtetele.
2. Jõhvikas on üks kolmest Ameerika Ühendriikide kodumaisest marjaliigist, mida kasvatatakse ainult viies osariigis: Massachusettsis, New Yorgis, New Jerseys, Wisconsinis ja Oregonis.
FOX Weather multimeediumi ajakirjanik Katie Byrne käis New Jerseys, et oma silmaga näha, kuidas toimub iga-aastane saagikoristus, ja kuivõrd suur on ilma mõju saagile.
3. Kalkunitel on tänupüha aegu raske elu, aga vähemalt ei ole neil suurtel lindudel kommet vihmase ilmaga niikaua taevase vahtida, kuni nad ära upuvad.
See on lihtsalt üks jahimehejutt.
4.
Pühapäeva õhtul saab alguse hanuka.
Kui juudid olid võitnud tagasi Jeruusalemma templi, avastasid nad, et menoraa tarvis, mida tavatseti iga päev põletada, oli vaid ühe päeva jagu oliivõli.
Imekombel põles see väike õlikogus kaheksa päeva järjest.
Ja sellest saadik on oliivõli olnud hea vahend mitte ainult menoraade süütamiseks, vaid ka südame tervise tagamiseks.
Samas on hiljutine äärmuslik ilm mõjutanud suurima oliivitoodanguga osariiki.
5. Kas teadsite, et riigi suurim kõrvitsatootja oleks võinud see aasta pankrotti minna?
Populaarne pirukatäidis on kõigile kättesaadav ehk tänu Illinoisi põllundusteadlasele, kes avastas kõrvitsatel munaseene.
6. Kas vahukommidega või pruuni suhkru ja kaneeliga kaetult – jamss on tänupüha õhtusöögi üks peamisi kõrvalroogasid.
Olenemata sellest, kas teile jamsid meeldivad või mitte, jääb siiski igivana küsimus: mille poolest need erinevad maguskartulitest?
Vaadake pilte: kodust kaugel asuvad USA sõjaväelased tähistavad tänupüha kõikjal maailmas
President Biden tänas kolmapäeval tänupüha puhul tehtud avalduses USA sõjaväelasi ja meenutas neid, kes on oma kodumaad teenides elu kaotanud.
"Me koguneme taas, poelauad täis head-paremat ja südamed tulvil tänutunnet kõigile neile, keda armastame," ütles president koos esileedi Jill Bideniga tehtud videosõnumis.
"Ja relvajõudude ülemjuhatajana olen eriti tänulik meie sõjaväelastele ja nende perekondadele kõige eest, mida nad meie riigi nimel on ohverdanud."
Esileedi märkis, et paljud sõjaväelaste pered ei saa pühi ühiselt tähistada, ja avaldas oma tänutunnet nende teenistuse eest Ameerikale.
"Sellal kui meie tähistame üheskoos, veedavad paljude sõjaväelaste pered pühad ilma lähedasteta," ütles Jill Biden.
"Ükskõik, kas teie kaasa on lähetusel või olete end sisse seadnud järjekordsesse sõjaväebaasi, õiget pühadetunnet ei teki ilma inimeste ja kogukondadeta, kes muudavad selle tähtpäeva eriliseks.
Oleme teie teenistuse eest väga tänulikud."
Nick Saban üritab isekaid fänne maapeale tagasi tuua
Nick Saban vastas kolmapäeval oma raadiosaates fänni küsimusele väga järsult ja laitis väga ootust, nagu peaks Alabama iga vastasmeeskonna maatasa tegema.
Fänn küsis, miks Crimson Tide ei ole hoolimata suurtest ootustest vastaseid pihuks ja põrmuks teinud, tuues näiteks hiljutise võidu Arkansase üle punktidega 42:35.
Bryce Young püstitas selles mängus koolirekordi, tehes 559 jardi jagu sööte ja viis palli mahapanekut.
Saban ei saanud aru, miks võit ja neljas koht ülikooli jalgpalli väljalangemismängude paremusjärjestuses ei ole fännidele hooaja selles etapis piisavalt hea tulemus.
"Kui ma tulin siia, olid kõik õnnelikud, kui mäng võideti.
Nüüd me ei ole enam võiduga rahul.
Me ei ole üldse õnnelikud, kui mängu võidame.
Me arvame, et mänge tuleb võita teatud viisil. Minu meelest ei ole see ka mängijate suhtes aus.
Sest meie mängijad poevad nahast välja, et endast parim anda.
Taludes samal ajal kriitikat millegi eest, mille nimel nad vaeva näevad, et teie saaksite oma meelt lahutada ning nende saavutuste ja tegude üle rõõmu, uhkust ja entusiasmi tunda," ütles Saban.
"Nad ei ole täiuslikud.
Nad on kõigest üliõpilased.
Nad käivad iga päev koolis, nad peavad õppima ja pärast trenni veel kodutöö ära tegema, kui selleks ettenähtud ajal mahti ei ole."
Saban lisas, et fännidel peaks olema mingigi tänutunne ja teadmine, et keegi ei soovi võitu rohkem kui tema meeskond.
"Seda tahan öelda kõigile enesekesksetele inimestele, kes ei suuda oma ninast kaugemale vaadata ja teiste tegemisi vääriliselt hinnata," ütles ta.
Saban asus Mike Shula asemel Alabama meeskonna treeneri kohale pärast 2006. aasta hooaega.
Sellest saadik on Crimson Tide olnud üks ülikooli jalgpalli ajaloo juhtivamaid meeskondi.
WWE staar Seth Rollins kirjeldab hirmutavat fänni rünnakut
WWE superstaar Seth Rollins ütles, et fänni rünnak esmaspäevaõhtuses saates "Raw" oli hirmuäratav elamus.
Rollins oli koos Finn Baloriga pärast New Yorgis Brooklyni Barclaysi keskuses toimunud matši teel tagaruumide poole, kui järsku üks fänn ta pikali tõmbas.
Vahekohtunikud ja turvamehed võtsid fänni kiiresti kinni ja viisid keskusest minema.
Ründaja oli 24-aastane Elisah Spencer, keda sai kahe vääärteo süüdistuse.
Rollins meenutas rünnakut teisipäevases TMZ Sportsile antud usutluses.
"See juhtus väga äkiliselt.
Jõudsin vaid reageerida ja loota, et meie turvatöötajad tulevad ning teevad oma tööd.
Mida nad ka väga kiiresti tegid.
Ja siis oli vaja lihtsalt eemale saada ja edasi minna.
Loodan, et kõigiga on hästi," ütles ta.
New Yorgi politsei teatel löödi Rollinsil huul paiste.
"Ei, raskeid vigastusi ei olnud.
Mitte midagi taolist.
Ma ei olnud ohus, keegi ei olnud ohus.
Kõik oli hästi," lisas ta.
Süüdistuse kohaselt lahkus Brooklynis elav Spencer oma istekohalt ja hüppas üle tõkke, et Rollinsit rünnata.
Politse teatel süüdistatakse teda rünnakukatses ja katses häirida kunsti- ja kultuurivaldkonna sündmust (otsepildis edastatavat spordiüritust).
Kümme levinud krüptorahaga seotud terminit, mida on vaja teada
Kuigi bitcoin võeti kasutusele juba 2009. aastal, on krüptoraha alles hiljuti muutunud teemaks, mille kohta võib uudistest või veebi sirvides alati midagi leida.
Kuna olen oma lugejailt ja üleriigilise raadiosaate kuulajailt saanud tohutult küsimusi, otsustasin neid aidata ja kirjutada krüptomaailma kohta e-raamatu.
Ma selgitan, mis on digiraha ja krüptovääringukaeve, ning kuidas alustada krüptorahaga kauplemist.
Raamatu ostmiseks Amazonist puudutage või klõpsake seda linki.
Minuga võtavad ühendust ka inimesed, kes on paraku mõne krüptopettuse ohvriks langenud.
Kus on raha, seal on ka kurjategijaid.
Puudutage või klõpsake, et lugeda viie nutika krüptopettuse kohta, mis praegu levivad, ja kuidas oma turvalisus tagada.
Enne alustamist võtke arvesse, et tegemist ei ole finantsnõustamisega.
Krüptomaailm on muutlik ja te ei tohiks kunagi riskida rahaga, mida te ei ole valmis kaotama.
Teeme nüüd tutvust levinuma žargooniga.
1. Plokiahel
Iga krüptoraha tehing töödeldakse, kinnitatakse ja salvestatakse virtuaalses pearaamatus, mida nimetatakse plokiahelaks.
Iga kord, kui keegi ostab või müüb midagi krüptorahaga, tehakse virtuaalsesse pearaamatusse järjekordne sissekanne.
Mõelge plokiahelast kui järjestikkustest rongivagunitest.
Iga krüptoraha tehinguga lisandub rongile uus vagun.
Plokiahel on detsentraliseeritud.
See tähendab, et see ei ole salvestatud ühte arvutisse või isegi ühte võrgustikku.
Plokiaheltehnoloogia eksisteerib hoopis üle kogu maailma asuvates arvutites, mis on ligipääsetavad interneti kaudu.
Inimesed ja ettevõtted aitavad kinnitada iga tehingut, mis plokiahelasse lisandub, kasutades oma arvuti töötlemisvõimsust tsentraliseerimata võrdvõrgus.
Iga tehing saab ajatempli ja krüpteeritakse eraldi, seda ei saa tühistada ega muuta.
Jah, lugesite õigesti – krüptotehinguid ei saa tühistada.
Kas te pigem kuulaksite lugemise asemel?
Puudutage või klõpsake, et kuulata minu taskuhäälingusaate "Kim Komando Explains" jagu kõigest sellest, mis on seotud krüptorahaga.
Kuulete ka vahetult inimeselt, kes tegeleb krüptovääringukaevega.
2. Usaldusraha (fiat-raha)
Ma tean, te mõtlete praegu: "Ma arvasin, et Fiat on automark."
Aga mitte krüptomaailmas.
Usaldusraha on valitsuse väljastatud maksevahend.
Kui asute Ameerika Ühendriikides, siis on see USA dollar.
Krüptoraha on seevastu virtuaalne raha.
Krüptorahal ei ole riiklikku tagatist ega muid standardeid, mis on kasutusel traditsioonilise raha puhul.
Iga krüptotoken esindab teie valduses olevat summat.
Krüptotokeni hind oleneb kehtivast turuväärtusest.
Üks päev on see suurem, teine päev väiksem.
Krüptoraha väärtus võib muutuda palju kiiremini ja need kõikumised – väärtuse kasv või kahanemine – on palju suuremad.
CoinMarketCap on hea koht, kust kehtivaid hindu vaadata.
3. Altcoin
See on midagi, mis jääb hästi meelde.
Altcoin on mis tahes digiraha, mis ei ole bitcoin.
Krüptorahasid on tuhandeid ja neid tuleb kogu aeg juurde.
Praeguse teksti kirjutamise ajal on viis vääringut, millel on kõrgeim turukapitalisatsioon.
(Turukapitalisatsioon on kogu ringluses oleva raha turuväärtus.)
Kuna krüptomaailm muutub nii kiiresti, võib see loetelu teksti lugemise ajaks juba muutunud olla.
Parimad viisid oma pilveruumi korrastamiseks
Mõelge tagasi ajale, mil kõike tuli salvestada oma arvuti kõvakettale.
Appi tulid mälupulgad ja välised kõvakettad, aga need olid tülikad.
Praegu on kõik sünkroonitud pilvsalvestusega.
Kas pilve on turvaline salvestada oma isiklikke dokumente, näiteks isikuandmeid, tervise- või finantsteavet?
Vastuse saamiseks klõpsake või vajutage siia.
Võite kasutada Google Drive'i tasuta kontot, mille saab kaasa Gmailiga.
Aga see saab ruttu täis.
Siia klõpsates või vajutades leiate nipid, kuidas ruumi juurde teha.
Teie pilveruumis võib kiiresti tekkida täielik segadus.
Varuge veidi aega, et see korda teha.
Olete mulle hiljem tänulik, kui leiate just selle faili, mida soovisite.
Kaustad on teie liitlased
Minge tagasi põhitõdede juurde.
Kasu oleks sellest, kui paneksite kaustadele loogilised nimed.
Teie failid võivad automaatselt kuhugi kausta salvestuda, aga sellest ei piisa.
Alustage üldiste kaustade loomisest, võttes aluseks failitüübid, näiteks fotod, dokumendid, muusikalõigud või videod.
Pange kõik videod ühte kausta, Exeli failid teise kausta jne.
Kasutage neid klaviatuuri otseteid, et töö kiiremini läheks.
Järjestikkuste failide valimiseks hoidke all suurtähe klahvi ning klõpsake esimesel ja viimasel failil.
See märgistab nii need kaks faili kui ka kõik vahepealsed.
Brexit: Prantsuse kalamehed plaanivad kalapüügiloatüli tõttu sulgeda La Manche’i väina tunneli
Protestiga seotud isikud ütlevad, et selle on põhjustanud Ühendkuningriigi provokatiivne, põlglik ja alandav suhtumine neisse.
Prantsuse kalamehed kavatsevad homme sulgeda La Manche’i väina tunneli ja Calais’i sadama, et protestida Ühendkuningriigi vastu, kes ei andnud neile pärast Brexitit lubatud kalapüügilube.
Kalurite liidu liikmed ütlesid, et kasutatakse suurt hulka sõidukeid, et sulgeda tunnel, mida kasutatakse kaupade raudteetranspordiks Ühendkuningriigi ja Prantsusmaa vahel.
Sellest ajast alates, kui Ühendkuningriik lahkus Eroopa Liidust, on London ja Pariis vaielnud, kas Ühendkuningriik on Prantsusmaale piisavalt püügilube andnud, et Prantsuse laevad saaksid Briti vetes kala püüda.
Prantsusmaa – ja Prantsuse kalamehed – ütlevad, et palju rohkem püügilube oleks pidanud antama, mistõttu pettumus üha kasvab.
Ühendkuningriik põhjendab, et järgib  Brexiti-järgseid korraldusi.
„Sellega näitame, kui hästi suudavad kutselised kalamehed organiseeruda vastuseks Ühendkuningriigi provokatiivse, põlgliku ja alandava suhtumise vastu,“ ütles merekalapüügi riikliku komitee president Gerard Romiti.
Downing Streeti pressiesindaja ütles, et valitsuses tekitavad pettumust sagenevad ähvardused ja protest.
Ta lisas: „Prantslased peavad tagama, et ei tehtaks ebaseaduslikke käike ja et kauplemine ei saaks mõjutatud.
Me jälgime olukorda tähelepanelikult.“
See pole esimene kord, kui prantslased võtavad kasutusele otsesed meetmed.
Aprillis tõkestasid nad Briti vetest püütud kala vedavaid veokeid, et need ei saaks kala viia Prantsusmaa kalatöötlemiskeskustesse.
Mais lähetas Briti merevägi kaks patrull-laeva, kui Prantsuse laevad sulgesid sissepääsu Saint Helieri sadamasse Jerseys.
Samuti on Prantsusmaa ja Ühendkuningriik kritiseerinud õnnetust, kus uppusid 27 sisserändajat, kes üritasid täispuhutud paadiga kolmapäeval La Manche’i väina ületada.
Doveri sadama pressiesindaja ütles, et rahutusi Prantsusmaal oli ette näha.
Pressiesindaja lisas: „Sadam on endiselt äritegevuseks avatud ja kindlad plaanid on valmis, et tulla toime La Manche’i väina teenuste ajutiste katkestustega, kui need peaks ilmnema.
Me palume kõigil klientidel, kes homme reisivad, varuda lisaaega reisi jaoks ja võtta ühendust parvlaevaoperaatoriga, et kontrollida ajakohastatud reisiinfot."
Mustanahaliste ohvrite halvustamine on tuntud rassistlik võte, mis kaitsjat seekord ei aidanud
Ahmaud Arbery oli ohver.
Aga kui toimus kohtuprotsess kolme valgenahalise mehe üle, kes ta tapsid, kirjeldati teda nädalate viisi kui jõhkardit ja pätti.
See taktika ei ole uus, vaid pigem viimane näide mustanahalisi ohvreid alandavate ja kurjategijaks tembeldavate kohtuasjade pikast ajaloost.
Emmett Till.
Jordan Davis.
Trayvon Martin.
Botham Jean.
George Floyd – kõik nad olid mustanahalised ja kuriteo ohvrid, täpselt nagu Arbery.
Tema pere võib nüüd tunda, et õiglus on jalule seatud: Gregory McMichael, Travis McMichael ja William Bryan Jr. (hüüdnimega Roddie) mõisteti kolmapäeval süüdi. Niisugune tulemus on siiski erandlik.
"Ma soovin, et ükski isa ei peaks nägema, kuidas tema laps sedasi linšitakse ja maha lastakse.
Nii et on see meie kõigi probleem.
Meil tuleb jätkata võitlust.
Tegutseme edasi selle nimel, et kõigil inimestel oleks siin parem elada.
Kõigil inimestel," ütles Marcus Arbery seenior pärast seda, kui kohtuotsus oli ette loetud.
Rassilised erinevused ja pinged olid selgelt märgatavad nii Georgia osariigi kohtusaalis, kus kolme mehe üle õigust mõisteti, kui ka väljaspool seda, kuigi kaitsja ning süüdistaja hoidsid neist aruteludest eemale.
Selle asemel püüdis kaitsja vandekohust mitmesuguste rassistliku alatooniga väidetega enda poole võita.
Alates arvamusest, nagu võiksid mustanahalised pastorid vandekohtunikke hirmutada ja lõpetades märkusega Arbery pikkade räpaste varbaküünte kohta – kaitsestrateegia kubises mustanahaliste ameeriklaste inimväärikust riivavast retoorikast.
"On selge, et kaitsja püüdis kasu lõigata valgenahaliste hirmudest," ütles Carol Anderson, ajaloolane ja Emory ülikooli afroameerika instituudi juhataja.
"Pikkadele räpastele varbaküüntele viidates üritati silme ette manada vana kujundit – nn musta metslast.
See kõik tuletab meelde rekonstrueerimise ajastust ja Jim Crow' seadusi."
Kes on Zhang Gaoli?
Mees, kellele Hiina tennisetäht Peng Shuai on #MeToo süüdistuse esitanud
Enne asepeaministri kohalt lahkumist oli Zhang Gaoli Hiina 2022. aasta taliolümpiamängude korraldusliku töö eesotsas.
Zhang, Pekingi olümpiamängudeks loodud valitsuse töörühma juht, käis vaatamas toimumiskohtade ehitamist ja kohtus sportlastega, tutvustas ametlikke embeeme ning pidas ettevalmistuste tõttu lõputult koosolekuid.
Ta võõrustas 2016. aastal Hiina pealinna valitsuslinnakus Rahvusvaheline Olümpiakomitee (ROK-i) presidenti Thomas Bachi ning lubas, et olümpiamängud saavad olema "imelised, erakordsed ja suurepärased".
Aga praegu, kolm aastat pärast oma erruminekut ja vähem kui kolm kuud enne olümpiamänge, on Zhang sattunud keset tormilist #MeToo skandaali, mis on tekitatud üleilmse pahameeletormi – andes hoogu juurde üleskutsetele boikottida olümpiamänge, mida ta on korraldada aidanud.
Kuu alguses süüdistas Hiina 35-aastane tennisetäht Peng Shuai 75-aastast Zhangi seksuaalrünnakus mehe kodus pärast tema erruminekut kolm aastat tagasi.
Samuti väitis kahekordne suure slämmi turniiri paarismängu meister, et tal oli Zhangiga katkendlik suhe, mis kestis vähemalt kümme aastat.
"Miks sa pidid jälle minu juure tulema, mind oma koju viima ja endaga seksima sundima?"
– selline oli Pengi praeguseks kustutatud sotsiaalmeedia postitus 2. novembril.
"Ma tean, et sina, asepeaminister Zhang Gaoli, arvad, et nii tähtis isik ei pea kartma.
Aga isegi kui ma niimoodi olen nagu vastu kivi purunev muna või leekidesse lendav liblikas, kes endale ise hävingu kaela tõmbab, räägin ikkagi meie kohta tõtt," kirjutas ta.
Saksamaa annab peaaegu kahele miljonile töötajale 25% palgatõusu
Euroopa suurima majandusega riigis ootab peaaegu kaht miljonit töötajat ees suur palgatõus.
Kolm Saksamaa parteid leppisid kolmapäeval kokku uue valitsuse moodustamise, kusjuures pikkade koalitsioonikõneluste tulemusena saab kantsler Angela Merkeli mantlipärijaks sotsiaaaldemokraat Olaf Scholz.
Koalitsioonilepingu ühe osa kohaselt plaanib riik tõsta minimaalse tunnitasu praeguselt 9,60 eurolt (10,77 dollarilt) 12 euroni (13,46 dollarini).
ING majandusteadlase Carsten Brzeski hinnangul võib see tähendada suuremat sissetulekut ligi kahele miljonile miinimumpalga saajale ehk umbes 5%-le Saksamaa töötajatest.
Tema sõnul oli see "selgelt tähendusrikas" käik.
Miinimumpalk pidi niikuinii tõusma 2022. aasta juulis 10,45 euroni (11,72 dollarini).
Koalitsioonilepingus ei ole kirjas, millal praegu kokkulepitud suurem ühekordne palgatõus jõustub.
UBS-i majandusteadlane Felix Huefner ütles, et selline samm peaks Saksamaal "üldist palgatõusu hoogustama", aga hoiatas samas, et see võib "soodustada ulatuslikumat palgasurvet".
Saksamaa karmikäeline keskpank astus ootamatu sammu, kui laitis meedet käesoleval nädalal avalikult, nimetades seda "muret tekitavaks".
Panga hinnangul mõjuks abinõu kaudselt kõrgemapalgaliste töötasudele.
Inflatsiooni surve
Maailma majandusteadlased ja poliitikakujundajad on hoolikalt jälginud palgatõusu kui üht inflatsiooni peamist põhjust. Oktoobris, kui energiahinnad suurenesid järsult ja toiduained kallinesid, oli inflatsioonimäär Saksamaal ligi kolme kümnendi kõrgeim – 4,5%.
Saksamaal kehtestati riiklik miinimumpalk esimest korda 2015. aastal, siis oli see 8,50 eurot ehk 9,54 dollarit.
Ametiühingute mõjuvõimu vähenedes on Euroopas miinimumpalka üha enam pooldama hakatud.
Euroopa Komisjoni sõnul vähenes aastail 2000–2015 nende EL-i töötajate osakaal, kes olid seotud kollektiivlepingutega, eriti Kesk- ja Ida-Euroopas.
Selle kuu alguses esitatud värskes EL-i seaduseelnõus nähakse ette uusi nõudeid miinimumpalga süsteemi tugevdamiseks üle kogu liidu.
"Eelmise kriisi ajal oli miinimumpalga langetamine ja sektorisiseste kollektiivläbirääkimiste kaotamine kibe ravim, mille paljud liikmesriigid pidid alla neelama," ütles eelnõud toetanud Euroopa Parlamendi liige Agnes Jongerius oma avalduses.
"Nüüd näeme vaeva, et tõsta Euroopas kohustuslikku miinimumpalka ja tugevdada kollektiivläbirääkimisi."
Saksamaa miinumumpalk on juba praegu üks Euroopa Liidu kõrgemaid.
Ikea pakub Tokios tillukest korterit vähem kui 1 dollari eest kuus.
Rootsi jaemüügiettevõte Ikea annab Jaapanis Tokios üürile pisikese korteri.
Sel nädalal täpsustas Ikea, et kümne ruutmeetri (107 ruutjala) suurune korter asub Shinjuku linnaosas ja et selle üür hakkab olema vaid 99 jeeni (0,86 dollarit) kuus.
Saadaval on vaid üks korter ning see on täielikult sisustatud Ikea mööbli ja muu juurde kuuluvaga.
Ettevõte võtab potentsiaalsetelt üürnikelt, kes peavad olema üle 20-aastased, avaldusi vastu 3. detsembrini.
Ikea teatel antakse korter üürile kuni 15. jaanuarini 2023.
Üürnik peab oma kommunaalmaksed ise tasuma.
Kümme ruutmeetrit ei ole palju, aga Ikea on oma sõnul kõvasti vaeva näinud, et seda maksimaalselt kasutusse võtta.
"Üks peamisi nippe on vertikaalse ruumi nutikas kasutamine," on kirjas ettevõtte veebilehel.
"Kui käsitleda korterit kolmemõõtmelisena, avanevad kitsastes tingimustes uued võimalused."
Tokio on üks maailma kõige tihedamini asustatud linnu, mistõttu muutuvad mikrokorterid üha populaarsemaks.
Tokio linnavalitsuse andmetel elab Tokios veidi üle 14 miljoni inimese.
Ikea reklaamib oma tillukest korterit Blahaj nimelise haiga, kes esineb mitmes YouTube'i reklaamvideos.
Ühendkuningriigi Michelini tärniga restoran hävis tulekahjus
Põhja-Inglismaal 14. sajandil ehitatud hoones asuv Michelini tärniga restoran sai rookatusest alguse saanud tulekahjus tugevasti kannatada.
Harome'is asuv Star Inn süttis Põhja-Yorkshire'i Fire and Rescue Service'i andmetel põlema kell 22.13 kohaliku aja (17.13 ET) järgi.
Põhja-Yorkshire'i maakonnas asuva küla Harome'i restoran kajastas juhtunut sotsiaalmeedias.
Restorani esindaja kirjutas Facebooki postituses: "Teatame kurbusega, et meie restoranis ja pubis puhkes tulekahju, mis on kestnud kogu öö. Õnneks kannatanuid ei ole."
Restorani töötajad postitasid ka Twitterisse.
"On olnud väga pikk öö... Arvatavasti ei ava me restorani niipea, kuna järel on vaid varemed," kirjutatakse ühes säutsus, millele on lisatud ka video, kus on näha, kuidas tuletõrjujad leeke kustutada üritavad.
Postituse järgi kasutasid Põhja-Yorkshire'i Fire and Rescue Service'i meeskonnad leekidega võitlemiseks üheksat päästeautot, redeliga tõstukmehhanismi ja muid vahendeid.
Öeldi ka: "Maja rookatuse põlemine kahjustas ulatuslikult katust ja katusealust ruumi."
"Päästjad andsid endast parima, et vältida kogu rookatuse süttimist, ning nii õnnestuski ühte osa katusest ja esimest korrust tule eest kaitsta."
Päästjad tegid saabudes kindlaks, et kõikidel inimestel õnnestus majast väljuda.
Tulekahju tekkepõhjus on selgitamisel.
Keanu Reeves ja Winona Ryder on jumala silmis abielus
Keanu Reeves ja Winona Ryder võivad olla Hollywoodi kõige kauem "abielus" olnud paar.
Reeves rääkis taas, et tema ja Ryder on abielus, kuna 1992. aastal Rumeenias Francis Ford Coppola lavastatud draamas "Bram Strokeri Dracula" olnud abielutseremoonia viisid läbi ehtsad preestrid.
Reeves ütles Esquire'ile antud videointervjuus: "Me tegime läbi kogu abielutseremoonia koos tõeliste preestritega."
"Winona ütleb, et me oleme (abielus).
Coppola ütleb, et me oleme.
Seega me järelikult oleme abielus... jumala silmis."
2018. aastal, kui näitlejad tutvustasid Entertainment Weeklyle oma romantilist komöödiat "Reisisiht – Pulm!", ütles Ryder, et tema arvates on nad päriselt abielus.
Ta ütles: "Selles stseenis kasutas Francis (Ford Coppola) tõelisi Rumeenia preestreid."
"Filmisime juhtkaadrit ja selle käigus tegime kogu asja läbi.
Seega ma arvan, et me oleme abielus."
Ryder pidi Reevesile meenutama, et nad tegid läbi kogu tseremoonia ja ütlesid ka "Jah".
Ryder küsis Reevesilt: "Kas sa ei mäleta?"
"See toimus sõbrapäeval."
Reeves vastas: "Oh jaa, me oleme tõesti abielus."
Kuidas armastus kaslaste vastu ja müüt leopardist ühe loodusfotograafi karjääri võimendas
Imelise Krügeri rahvuspargiga tutvumiseks reisitakse üle ookeani ja ühest maailma otsast teise.
See metsloomade reservaat rajati Lõuna-Aafrika Vabariiki enam kui 120 aastat tagasi ja seda peetakse üheks maailma parimaks rahvuspargiks.
Kindlaid kogemusi otsivad reisisellid loodavad seal kohata viit tähtsaimat looma – lõvisid, leoparde, elevante, ninasarvikuid ja pühvleid – ja võimalusel jäädvustada nendega kohtumine ka fotodel.
Safarigiid Rodney Nombekana, kes peab just enda teeneks seda, et külastajad saavad terve fotoaparaadi mälukaardi jagu põhjuseid Krügeri metsikusse loodusesse armuda, ütleb: "Meie loomad teevad loodusfotograafia populaarseks."
"Tänu sellele õpivad nad metsikut loodust hindama ja hakkavad ka meie looduskeskkonna säilitamise eest seisma."
Nombekana juhitud safaritel on turistidel võimalik leida parim koht täiusliku foto tegemiseks, kuna Nombekana on ka ise metsikut loodust pildistav fotograaf. Selle kutsumuseni jõudis ta aastaid tagasi, kui külastas safarigiidina koos turistidega mitmesuguseid rahvusparke.
Ta meenutab: "Ükskord juhtus, et nägin leopardi päikeseloojangu ajal ilusal kivil istumas. Võtsin oma mobiiltelefoni ja tegin temast pildi."
"Koju jõudes fotot vaadates jõudsin järelduseni, et korralikku fotoaparaati kasutades oleks saanud sellest väga ilusa foto."
Seejärel ostis ta endale algaja fotograafi varustuse.
Lisaks leopardidele võlus teda eelkõige suurte kaslaste pildistamine, mis sai tema enda sõnul alguse ilmselt juba Ida-Kapimaa maapiirkondades veedetud lapsepõlvest.
"Küla vanemad elanikud rääkisid meile palju just leopardist," selgitas ta.
"Pidasime seda alati müüdiks, et loom nimega leopard on olemas.
Me ei olnud teda kunagi näinud.
Leopardi nägemine looduses oli pikka aega mu unistus ja kui ma lõpuks teda esimest korda nägin, siis see oli uskumatu tunne."
Millal saame süümepiinadeta lennata?
Viimastel kuudel on reisimisvõimalused uuesti avanenud ja tühjas sinises taevas säravad 30 000 jala kõrgusel taas läbi pilvede päikeseloojangu poole liuglevad lennukid.
Turvaliselt maskide taha peitunud reisijad on õnnelikud, et saavad jälle lennukiga lennata, ning varem tähelepanu saanud ebamugavused ei ole enam olulised.
Lennukitoit ei ole olnud kunagi enne nii maitsev.
Kuid miski ikkagi häirib.
Maailm on muutunud ajast, mil viimati palju reisiti, ja see väljendub eelkõige selles, et üha enam muretsetakse mitmesuguste tegevuste, nagu lendamine, keskkonnamõju pärast.
Lennundussektor annab 2,8% CO2 heitest ja oli juba enne hiljutisi COP26 kliimakõnelusi saanud pinnuks silmas lennuhäbi liikumise esindajatele.
Pärast seda, kui 200 riiki leppisid kliimaalasel tippkohtumisel kokku kasvuhoonegaaside heitkoguste vähendamise aastaks 2030, on lennunduses valmistutud kriisiks, kuna üha enam inimesi arutlevad lennureisi keskkonnamõjude üle.
Paljud lennuettevõtted on ka juba lubanud keskkonnasaaste vähendamise eesmärgil hakata pakkuma süsinikuneutraalset reisimist ja uurida alternatiivsete kütuste kasutamise võimalusi.
Lootusi rohepöördeks lennunduses annab ka elektrilennukite arendamine, kuid kauglendude puhul on see veel kauge tulevik.
Süsinikuvaba heide 2050. aastaks
Kui lähedal oleme süümepiinadeta ja väikese keskkonnamõjuga lendamisele tegelikult?
See on lennundussektoris kahtlemata esmatähtis.
Rahvusvaheline Lennutranspordi Assotsiatsioon (IATA) võttis oma iga-aastasel kohtumisel oktoobris vastu otsuse toetada süsinikuvaba heite saavutamist 2050. aastaks.
Seda on aga väga raske saavutada.
Ennustatakse, et 2050. aastaks on iga-aastane lennureisijate hulk 10 miljardit, mis praeguste standardite järgi tähendaks sektoris järgmisel kolmel aastakümnel 21,2 gigatonni süsinikuheidet.
IATA hinnangul ei ole see number nii suur, kuna puhtamate energiaallikate kasutuselevõtt ja säästlikumate lennukite arendamine aitavad mingil määral heidet vähendada.
"On võimalik, et süsinikuheite 65% vähenemine saavutatakse säästvate lennukikütuste kasutamisega," ütles pressiteates Willie Walsh, varasem British Airlinesi juht ja praegune IATA peadirektor.
Puidutööstuse jäätmetest, tubakast või suhkruroost toodetud säästvaid kütuseid on juba praegu võimalik, sellistena nagu nad on, kasutada mitmes uuemas lennukimootoris.
Walshi sõnul annavad uued kütusetehnoloogiad, kaasa arvatud vesinik, veel 13% ja tõhususe suurendamine 3% vähenemise.
Ülejäänud süsiniku heitkoguse puhul on tähtis selle kogumine, säilitamine ja kompenseerimine.
Samsung ehitab Texasesse 17 miljonit dollarit maksva ja 2000 töökohta loova kiibitehase
Maailmas valitseva kiibipuuduse vähendamiseks plaanib Samsung rajada 17 miljonit maksva pooljuhte tootva tehase.
Lõuna-Korea tehnikahiid teavitas teisipäeval oma suurimast investeeringust Ameerika Ühendriikides, millega luuakse otseselt 2000 uut töökohta ja täisvõimsusel tööle hakates kaudselt kohalikku majandusse veel tuhandeid töökohti.
Tehas peaks hakkama tööle 2024. aasta teises pooles.
Samsung Electronicsi aseesimees ja tegevdirektor Kinam Kim ütles oma teates: "Suurema tootmisvõimsusega suudame paremini rahuldada oma klientide vajadusi ja anda oma panuse ülemaailmse pooljuhtide tarneahela stabiilsusesse."
Ettevõte valis Texases asuva Taylori linna uue tehase asukohaks mitmel põhjusel. See asub Samsungi Austini tootmistehase läheduses, piirkonnas on olemas pooljuhtide ökosüsteem ja valitsuse toetus.
Tayloris asuv tehas võtab enda alla enam kui viis miljonit ruutmeetrit ja selle tootmisvõimsus peaks koos teise uusima liiniga Lõuna-Koreas Pyeongtaekis hakkama katma Samsungi pooljuhtide nõudlust üle maailma.
Samsung tegi uudise teatavaks ajal, mil pooljuhtide tootmise ja uurimise vajalikkust Ameerika Ühendriikides on rõhutanud ka Bideni administratsioon.
Kuigi praegu valitseva arvutikiipide puuduse peapõhjuseks peetakse pandeemiat, tootmist takistanud ekstreemseid ilmaolusid ja muid tegureid, on Ameerika Ühendriigid selles vallas aastaid teiste tootjate sabas sörkinud.
Milline on politseidraamade tulevik?
Telemaastiku ühed populaarseimad žanrid on krimi- ja politseidraamad, aga milline võiks olla nende tulevik, kui usk ametivõimudesse aina väheneb ja publiku ootused muutuvad?
Stseen, kus ebaharilik politseinik peab pärast juhtumi lahendamist reeglite rikkumise tõttu rahulolematule ülemusele oma ametimärgi ulatama, on paljudele tuttav ja seda on nähtud tuhandeid kordi.
Sellist stseeni kasutatakse pea kõikides televisioonis näidatud politsei- või krimidraamades. Need on ühed vanimad ja ülekaalukaimad žanrid, mis Hollywood Reporteri 2020. aastal korraldatud uuringu järgi moodustavad umbes viiendiku kogu USA telemaastiku seriaalidest.
Need on väga populaarsed ka mujal, näiteks on Ühendkuningriigis plahvatuslikult tuntust kogumas sarjad "Äraostmatud" ja "Vigil".
Pea kõikides ametimärgi üleandmist käsitlevates stseenides kutsutakse publikut kaasa tundma mitte õigesti käituvale ülemusele, rõhutades nii vastutustundlikkust ja reeglite täitmise olulisust, vaid hoopiski reegleid rikkuvale politseinikule.
Iga hinna eest vaatajate tähelepanu juhtimine õigust mõistva peategelase toetamisele on paljude arvates politseidraamade üks paljudest probleemidest, kuna suurem osa neist seriaalidest maalivad politseitööst ahvatleva ettekujutuse.
Kas vanemaks olemine tekitab stressi?
Evolutsioon võimaldab selgitada põhjust
Mida võivad vanemluse kohta õpetada meile sipelgad ja surikaadid?
Evolutsioonibioloog Nichola Raihani tutvustab iidseid sotsiaalseid instinkte, mil on mõju ka tänapäeva perekondades.
Mul õnnestus lastelt televiisoripult ära võtta, istusin diivanile ja panin ennast valmis järgnevateks sündmusteks.
Oli 2020. aasta märtsikuu, kui Ühendkuningriigis hakkas kiiresti suurenema uude ja ohtlikku koroonaviirusesse nakatunute hulk.
Meie peaminister oli peagi teavitamas riigi lukkupanekust.
Plaaniti sulgeda koolid ja lasteaiad.
Minust, nagu ka paljudest teistest vanematest, oli saamas nooremate laste koduõpetaja.
Mõte sellest tekitas minus õudu.
Ma ei olnud ainus, kes nii tundis.
Mu telefon piiksus vahetpidamata, kooli WhatsAppi kanal oli sõnumitest umbes, kuna paljud vanemad mõtlesid, kuidas nad tulevad toime määrsõnade ja kirjaliku jagamise õpetamisega oma igapäevatöö kõrvalt.
Järgnevate kuude jooksul tundsid paljud vanemad, et nende vaimne ja füüsiline tervis sai kannatada.
Jätkuvate riikide ja koolide sulgemiste ajal teatati üha enam vanemate stressi, ärevuse ja depressiooni sagenemisest.
Paljud küsisid endalt, et miks see nii raske on.
Kas meie jaoks ei peaks olema loomulik kasvatada oma lapsi ilma kõrvalabita?
Kas inimkond ei saanud minevikus ilma koolide ja lasteaedadeta üldse hakkama?
Evolutsioonibioloogina ei ole mul vastuseid kõikidele pandeemiaga seotud perekondlikele probleemidele, kuid võin kindlalt väita, et inimene liigi esindajana ei suuda eraldatuses vanema rolli täita.
Kas lapsi peaks sundima näomaski kandma?
COVID-19-sse haigestumise vältimiseks kannavad Singapuris ja paljudes teistes maailma riikides lapsed näomaski. Kuid kas lisaks viiruse eest kaitsmisele on neil ka pikaajaline mõju laste arengule?
Eshan Evans on tavaline kolmeaastane – energiline ja tormakas.
Kuid ta muutub kohe, kui ta peab lasteaias näomaski ette panema.
Tema ema Herne lausub: "Ta on silmanähtavalt teine laps – palju rahulikum ja vaiksem."
Eshan ja tema pere elab Singapuris, kus seadus kohustab maske kandma alates kuuendast eluaastast.
Mitmed lasteaiad ja eelkoolid soovitavad tungivalt maske kanda ka noorematel.
See tähendab, et Eshan kannab ühekordset kolmekihilist maski iga päev kaheksa tundi, välja arvatud söömise, joomise ja magamise ajal.
Niipea kui ta lasteaiast väljub, rebib ta maski eest ja pistab selle taskusse või annab vanaema kätte.
Ühel eriti keerulisel päeval viskas ta maski maha ja jooksis lasteaia väravast välja.
Tema ema ütleb, et laps vihkab seda ega sunni teda lasteaiast väljaspool maski kandma.
"Ma ei ole maskikandmise vastu, aga me ei soovi seda talle peale sundida, teades, et see on tema jaoks ebamugav."
Paljud lapsevanemad ja ametivõimud peavad vastu võtma otsuseid, kas lapsed peaksid maski kandma või mitte. See on tähtis küsimus järgmiste COVID-19 lainete ennetamisel, kuid samal ajal peab lapsel olema võimalik eakohaselt areneda, suhelda ja tundeid väljendada.
Alates oktoobri algusest saab riike maskikohustuse reguleerimise põhjal jagada kolmeks.
Singapur ning Euroopa riigid, nagu Prantsusmaa ja Itaalia, soovitavad maske kanda alates kuuendast eluaastast.
See on kooskõlas Maailma Terviseorganisatsiooni juhistega, milles on soovitus, et üle kuueaastased lapsed võiksid teatud juhtudel, näiteks kõrge nakatumismääraga piirkondades, maske kanda.
Mõned rakendavad seda reeglit vaid siseruumides, nt koolid.
Teised ametiasutused, nagu Ameerika Ühendriikide Haiguste Ennetamise ja Tõrje Keskus (CDC), soovitavad maski kanda alates teisest eluaastast.
Kolmanda rühma moodustavad riigid, kes ei nõua kooli siseruumides maski kandmist. Näiteks Ühendkuningriigis ei pea õpetajad ega õpilased maske kandma.
Matemaatika ja iidne Babüloonia
Kuidas 3800 aastat vana tahvelarvuti tõi päevavalgele muistsete babüloonlaste põhjalikud teadmised.
Venemaa söekaevanduse õnnetuse hukkunute arv kasvas 52-ni
Viimase kümnendi kõige rängemas kaevandusõnnetuses on surnud vähemalt 52 inimest.
Neljapäeval Siberi kaevanduses toimunud õnnetuse põhjustas ventilatsioonišahtis oleva söetolmu süttimine, mille tagajärjel täitus kaevandus suitsuga ja hukkus 11 inimest.
Õhtuhämaruses sai kaevurite päästeoperatsioonist tragöödia, mille käigus teatati mitme päästja lämbumisest.
Päästeteenistus teatas uudisteagentuurile, et ühtegi pääsenut ei ole.
Esimestel õnnetusjärgsetel hetkedel, umbes 8.35 kohaliku aja (1.35 GMT) järgi, pääses Moskvast 3500 km (2175 miili) idas asuva Kemerovo piirkonna Listvjažnaja kaevandusest suurem osa 285 inimesest.
Ametnike sõnul viidi 49 inimest vigastustega haiglasse.
Mõnel vigastatul on vingumürgitus ja nelja seisund on kriitiline.
Mitmel tosinal kaevuril ei õnnestunud pääseda kohe pärast õnnetust, kuid ohtlikult suure metaanisisalduse ja võimaliku plahvatusohu tõttu tuli päästeoperatsioon edasi lükata.
Ühel päästemeeskonnal ei õnnestunud kaevandusest enam välja pääseda.
Hiljem leiti kolme päästja surnukehad ja hukkunute arv kasvas 14-ni.
Neljapäeva hilisõhtul teatasid mitmed allikad Venemaa ajakirjandusele, et ilmselt rohkem ellujääjaid ei ole ja hukkunute on üle 50, mille hulgas on kokku kuus päästjat.
Reutersi uudisteagentuur teatas, et väidetava turvanõuete rikkumise pärast vahistati kolm inimest, kaevanduse direktor nende hulgas.
Kohaliku ajakirjanduse andmetel ei ole see esimene kaevandusõnnetus, kuna 2004. aastal hukkus metaaniplahvatuses 13 inimest.
Õnnetused Venemaa kaevandustes ei ole harv nähtus.
2016. aastal hinnati 58 Venemaal asuva söekaevanduse turvalisust ja leiti, et 34% neist on potentsiaalselt ohtlikud.
Aruannete põhjal ei olnud Listvjažnaja kaevandus nende hulgas.
Venemaa president Vladimir Putin nimetas inimelude kaotust suureks tragöödiaks ja ütles: "Loodetavasti suudavad (nad) päästa võimalikult palju inimesi."
Gucci tragöödia ja probleemid näitlejate ekstreemse muutumisega
Jared Leto muutumist vanaks ja kiilanevaks Paolo Gucciks on toodud esile nii naeruväärse kui ka ärritavana.
Nicholas Barber arutleb, kas publik on äkki väsinud näitlejate ülepakutud metamorfoosidest?
Ridley Scotti õudne tõsielul põhinev krimidraama "Gucci tragöödia" on Gucci tootemargi lagunemiseni viinud reetmise ja mõrva kronoloogia 1980.–1990. aastatest.
Filmi sotsiaalne tõusik ja antikangelane Patrizia Reggiani (Lady Gaga) survestab oma kõhklevat abikaasat Maurizio Guccit (Adam Driver) pereettevõtet üle võtma hoolimata sellest, et see tähendas oma onu Aldo (Al Pacino) ja nõo Paolo (Jared Leto) kõrvaletõrjumist.
Gaga nimetatakse tänu oma ägedale rollitäitmisele kindlasti Oscari nominendiks.
Samas tekitas Leto osatäitmine mitmeid küsimusi.
Tema arusaamatu lollimängimine, rütmiline vingumine ja küps itaaliapärane aktsent oleks sobinud pigem mõnda pitsakohviku olustikku vanas "Muppet Show" episoodis.
Samas tuleb tema kaitseks öelda, et tema soeng ja grimm olid sama iseäralikud kui näitlemine.
Kuigi Leto on võitnud Oscari, on ta ilmselt rohkem tuntud oma kõrgete põsesarnade, voolavate juuste ja haldjaliku ilu kui filmirollide poolest.
"Gucci tragöödias" on näitleja ja rokitäht maskeeritud topeltlõua, sibulakujulise nina, halli ja lohaka põskhabeme ning läikiva kiila pealaega disaineriks.
Teda oli peaaegu võimatu ära tunda ja niipea, kui filmi reklaamid juulikuus ilmusid, leidus mitmeid kommenteerijaid, kes kiitsid tema ja grimeerijate suurepärast saavutust.
Parimad avalikuks tehtud musta reede pakkumised
Hoolimata sellest, et juba mitu nädalat on reklaamitud varajasi musta reede pakkumisi, on tänupühad toonud endaga kaasa veelgi allahindlusi, millest mõned kestavad kuni õige musta reedeni.
Suund, et ka veidi enne musta reede kättejõudmist pakutakse teatud hulka korralikke allahindlusi, on kestnud juba mitu viimast aastat.
See lähenemine võib osutuda eriti kasulikuks just sel aastal, kuna probleemid kaupade tarneahelas põhjustavad üha pikenevaid kättetoimetamisaegu.
Mida varem oma kinginimekirjas olevad asjad ära ostate, seda suurema tõenäosusega nad õigel ajal teieni ka jõuavad. Otsimise lihtsustamiseks oleme siia kogunud kõik parimad varased musta reede tehnikapakkumised.
Meie lemmikkõrvaklappide Sony WH-1000XM4 pakkumise hind on hetkel 248 $, mis on nende tavahinnast 100 $ odavam.
Kuna neil on võimas ANC, mitmekülgne helikvaliteet ja neid on võimalik ühendada mitmesuguste seadmetega, hindasime neid kõrge 94 punktiga.
Uute AirPods Pro kõrvaklappide hind koos MagSafe’i ümbrisega on praegu Amazonis ja Walmartis 159 $.
Kui olete Sami klubi liige, saate Pro kõrvaklapid mustal reedel Scan & Go Savingsi lahendust kasutades osta 150 $ eest, säästes 70 $.
Need pakuvad Apple'i klappidest parimat helikvaliteeti ja mugavust ning neil on nüüd magnetiline laadimisümbris, mis sobib kokku MagSafe’i lisavarustusega.
Apple TV 4K 2021 soodushind on praegu 160 $
Eri striiminguseadmete hind on tänapäeval üsna jõukohane, kuid kallimate mudelite, nagu Apple TV 4K, eelistamisel on teatavad plussid.
Me peame seda parimaks tipptaseme striiminguseadmeks ja selle soodushind 160 $ on parim, mida kunagi nähtud.
Amazonis on hind praegu 169 $, kuid ostu vormistamisel automaatselt rakenduv sooduskood vähendab hinda 160 $-ni.
Apple on oma tippmudelit üsna tagasihoidlikult muutnud ja tähtsaim lisafunktsioon on uus Siri juhtpult.
Varasemate Apple TV 4K mudelite juhtpulti oli ebamugav kasutada, aga see uus mudel on suur samm edasi.
See on suurem ja selle mitmesuunaline puutetundlik plaat teeb ekraanil oleva sisu sirvimise palju mugavamaks.
On hea, et see on vaid meenutus varasemast iPodi kerimisnupust.
Kui olete kasutanud varasemate põlvkondade Apple TV 4K seadmeid, siis jõudluses ei pruugi te suuri erinevusi märgata.
Uuel mudelil on kiip A12 Bionic, mis tagab sujuva töö. Kasulikud omadused on ka Dolby Vision kaadrisagedusega 60 fps, Dolby Atmos helitehnoloogia ja AirPlay 3.
See töötab ka koos HomeKiti funktsiooniga, mis annab teile võimaluse paluda Siril näidata videoid ning need ilmuvad teie televiisori ekraanile.
Katsetades selgus, et Sirit saab kasutada ka erinevate käskude täitmiseks meelelahutuslikel eesmärkidel. Näiteks saate paluda Siril näidata jõulufilme või Ted Lasso seriaali viimast osa.
Apple TV 4K suurim miinus on selle hind, mis on tavaliselt 180 $, seega tasub oodata neid harvaesinevaid allahindlusi, kus hind võib sellest tasemest veidi allapoole langeda.
Kuid see ei ole sugugi ainus müügil olev striiminguseade. Meile meeldib ka Roku Ultra ja uusim Chromecast koos Google TV-ga. Viimane ei ole küll tehniliselt kastikujuline seade, kuid ometi arvestatav võimalus koos uuendatud ja mugava juhtpuldiga.
Venemaa uurib Netflixis olevat LGBT sisu
Reuters kirjutab, et Venemaa ametnikud alustasid juurdlust Netflixi suhtes pärast seda, kui perekondade kaitsmisega tegelev avalike teenuste volinik süüdistas ettevõtet homopropagandaseaduse rikkumises.
Volinik väitis, et teatud Netflixi sisu, mis hõlmab endas LGBTQIA+ teemasid, oli märgitud sobivaks 16-aastastele ja vanematele.
Kuid Venemaa seadused ei luba mittetraditsiooniliste seksuaalsuhete propageerimist alla 18-aastastele.
Siseminister pidi tegelema selle kaebuse uurimisega.
Kui leitakse, et Netflix tõesti seda seadust rikkus, ootab teda trahv suuruses kuni miljon rubla (13 390 $).
Veelgi märkimisväärsem on see, et teenus võidakse ajutiselt ka sulgeda.
Netflixi allikas andis Vedomostile teada, et nende enda uurimine novembrikuu alguses ei tuvastanud LGBT-teemalist sisu, mis oleks tähistatud "16+".
Sel kuul kirjutati ajalehes, et ametivõimud võivad striiminguteenuste kogumikes keelata seriaalid ja filmid, mis kujutavad mittetraditsioonilisi seksuaalsuhteid ja seksuaalseid vähemusi, sealhulgas ka Fifty Shades of Gray ja Billionsi sarnase sisu.
2017. aastal otsustas Euroopa Inimõiguste Kohus, et 2013. aastal kehtestatud propagandaseadus diskrimineerib LGBTQIA+ inimesi ning rikub Euroopa Liidu asutamislepingut ja sõnavabadust.
Seda seadust on kritiseerinud ka aktivistid ja lääneriigid.
Venemaa on aga samal ajal võtnud laiemalt sihikule välismaised tehnikaettevõtted.
Sel nädalal teatati, et niisugused ettevõtted nagu Apple, Facebooki omanik Meta, Google, TikTok, Telegram ja Twitter peavad avama Venemaal oma ametliku esinduse, kui nad seda veel teinud ei ole.
EL otsib võimalusi inimeste rahvust või usulist kuuluvust puudutavate poliitreklaamide keelustamiseks
Euroopa Liidu täitevorgan Euroopa Komisjon on teinud ettepaneku keelustada need poliitreklaamid, mis puudutavad delikaatseid isikuandmeid, sealhulgas rahvuslikku päritolu, usulist kuuluvust, tervisiseseisundit või seksuaalset sättumust, välja arvatud olukordades, kus isik on andnud selleks selgesõnalise nõusoleku.
Nende reeglite jõustumisel peavad reklaamijad hakkama väga täpselt kirjeldama kriteeriumeid, mida sihtrühmade tabamisel kasutatakse ning milliseid võimendamise vahendeid ja meetodeid rakendatakse.
Samuti peab iga reklaami puhul olema selgelt esile toodud isiku või asutuse nimi, kes selle eest tasus, kui palju tasuti, mis oli rahastusallikas ning reklaami seos valimiste või rahvahääletusega.
Euroopa Komisjon loodab, et need meetmed aitavad kaitsta ausaid valimisi, kuna kampaania raames muutub keerulisemaks tõrjutud inimrühmade sihtimine ja eksitamine.
Inimestel peaks olema alati lihtne eristada, millal nad näevad tasulist poliitreklaami, olgu internetis või mujal, ja võimalus ilma segavate mõjude, manipulatsiooni või valeinformatsioonita poliitilisest arutelust osa võtta.
