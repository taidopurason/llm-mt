Riigikohtunik: valitsuse üldkorraldused ei saa olla nii ulatuslikud
Valitsuse üldkorraldused, millega on kehtestatud koroonapandeemia ajal erinevaid piiranguid ja reegleid, peaks olema piiratuma ulatusega, ütles riigikohtunik Ivo Pilving.
"Ühele piirile me viitasime ja sellele on ka Tallinna ringkonnakohus juba viidanud, et valitsuste üldkorralduste – millega kõik koroonapassi nõuded on täna kehtestatud – et nende limiit peab ükskord lõppema.
Sest üldkorralduse olemus on ka see, et tema juriidiline toimeala peab siiski kuidagiviisi olema piiratud.
Ta ei saa olla nii üldkehtiv nagu üks seadus.
Ja kui ta muul viisil piiratud ei ole nagu näiteks teatud isikute grupi jaoks või midagi taolist, siis peab ta olema piiratud ajaliselt," rääkis riigikohtu halduskolleegiumi esimees Pilving neljapäeval peetud pressikonverentsil.
"Ei saa praegu võtta seisukohta, kas see aeg on täna juba möödas või möödub homme või ülehomme - selleks on need vaidlused juba kohtutes ja küll see tõde seal selgub.
Aga kuskil on siis ka piir valitsusele selle instrumendi kasutamisel ja siin on ka kaebajate kriitika teatud määral õige, et ka seadusandja ei saa ennast päriselt distantseerida nendest teemadest," jätkas Pilving
Valitsuse üldkorraldus on haldusakti eriliik, millega kehtestatud piiranguid saab kohtus vaidlustada ainult iga inimene eraldi ning vastav kohtuotsus ei laiene kõigile piirangu objektidele, vaid ainult selle vaidlustanud isikule.
Üldkorralduste laialdast kasutamist on kritiseerinud endine õiguskantsler Allar Jõks.
Riigikohtunik rõhutas samas, et vaidlus, mille suhtes riigikohus neljapäeval oma otsuse avalikustas on siiski erinev.
"See puudutab ühte – küll väga erilist, aga siiski ühte asutust, kaitseväge – ja siin on natuke lõdvemad õigusriiklikud raamid, sest see ei puuduta igaühte.
See puudutab kaitseväes töötavaid Eesti mehi ja naisi ja piiratud isikute ringile võib ka vastava asutuse juht tänase arusaama järgi töötervishoiu ja tööohutuse seaduse alusel nõudeid kehtestada," ütles Pilving.
Ta selgitas, et riigikohtu senine praktika viitab sellele, et mida ulatuslikum, sügavam, intensiivsem on mingi piirang või kohustus, seda rohkem tööd peab sellega tegema parlament.
"Kuni selleni välja, et mõned kohustused on sellised, mis tuleb lõplikult reguleerida seadusega," märkis riigikohtunik.
"Aga teistpidi vaktsineerimise teema ja pandeemia, mis käib lainetena ja kus on vaja kiiret reageerimist, siis see jälle räägib täitevvõimu otsustusõiguse kasuks ja valitsuse otsustusõiguse kasuks.
Ja ka kui me räägime asutustest ja nendes töötavate inimeste [suhtes esitatavatest] nõuetest, siis on seal tänase riigikohtu arusaama järgi ruumi ka nende asutuste juhtide käskkirjadele, kui selleks on olud olemas," lisas ta.
Prantsuse kalurid tõkestavad püügiõiguse nõudmiseks liikluse La Manche'il
Prantsuse kalurid tõkestavad reedel Brexiti-järgsete kalapüügiõiguste nõudmiseks praamiliikluse kolmes La Manche'i väina sadamas ning kaubaliikluse Prantsusmaa ja Suurbritannia vahelises tunnelis, teatas ametiühing.
Prantsuse riikliku kalanduskomitee (CNPMEM) esimees Gerard Romiti kirjeldas protesti hoiatuslasuna ja ütles, et liiklus tõkestatakse Saint-Malo, Ouistrehami ja Calais' sadamas ning Eurotunnelis mitmeks tunniks.
Suurbritannia ja Prantsusmaa kuid kestnud vaidlus kalapüügilubade üle on endiselt lahenduseta ja ähvardab eskaleeruda täiemahuliseks kaubandussõjaks.
"Me ei taha annetusi, me tahame lihtsalt oma lubasid tagasi.
Ühendkuningriik peab järgima Brexiti-järgset lepet," ütles Romiti.
"Me oleme 11 kuud hinge kinni hoidnud.
Professionaalide kannatusel on piirid.
Me loodame, et seda hoiatuslasku võetakse kuulda," lausus ta edasisi meetmeid välistamata.
Prantsusmaa on ähvardanud, et keelab Briti kalalaevadel oma saaki Prantsusmaa sadamates maha laadida ja kehtestab kõigile Briti importkaupadele rangema kontrolli.
President Emmanuel Macroni sõnul oodatakse taoliste meetmetega, et anda võimalus läbirääkimistele, kuid Prantsuse ametnikud toonitavad, et kõik variandid on endiselt laual.
Prantsuse Euroopa küsimuste ministri Clement Beaune'i ja Briti Brexiti ministri David Frosti läbirääkimised pole seni vilja kandnud.
Suurbritannia ja Euroopa Liidu mulluse leppe järgi võivad Euroopa kalalaevad Briti vetes püüdmist jätkata, kui nad suudavad tõestada, et tegid seda ka varem.
Pariisi väitel on mitmekümne Prantsuse laeva taotlused alusetult tagasi lükatud.
London eitab seda.
Korvpallikoondis kaotas Saksamaale poolaja nelja punktiga
Eesti meeste korvpallikoondis alustab 2023. aasta MM-valiksarja, minnes võõrsil vastamisi Saksamaaga.
ERR-i spordiportaal vahendab kell 20 algavat kohtumist otseblogis.
Vene põrgatab pikalt ja otsib kohta, lõpuks teenib Benzingilt vea välja.
See on kogenud sakslasele neljandaks, aga neli minutit enne mängu lõppu on nüüd mõlemal koondisel vead täis.
Heckmann eksib mõlemal vabaviskel.
4.20 jäänud, Saksamaa juhib 61:58, aga Jurkatamm teeb Heckmannile viskel vea.
Veideman murrab väga hästi ja Eesti teenib lõpuks mänguolukorrast kaks punkti juurde.
Veideman ei taba kaugviset, aga Sengfelder ei saa samuti korvi alt sisse ning teeb siis Nurgerile vea.
Jurkatamm tuleb kaitses suurepäraselt appi ja pall jääb Eestile.
Doreth ei taba kaugelt, aga Treier teeb lauavõitluses oma neljanda vea.
Kahest üks, 5.50 enne mängu lõppu Saksamaa ees 61:56.
Vambola Paavo | Kehtestagem Ungari eeskujul bensiini maksimumhind
Sattusin kuu tagasi kuulama raadios saadet „Stuudios on peaminister“.
Kui  reporter küsis Kaja Kallaselt,  kui palju maksab tanklates kütuseliiter, järgnes vaikus.
Peaminister teatas ebalevalt, ei tea.
Ajal mil maailmas kallinevad energiakandjad, et tea valitsusjuht, kui  palju miski maksab!
Järelikult on tal eluvõõrad ja halvad nõunikud.
Seevastu Ungari peaminister Viktor Orban teab ja väga hästi.
Ungari fikseeris kolmeks kuuks riiklikult kütusehinnad.
Need ei tohi olla tanklates enam kui 500 forintit ehk 1.42 eurot liitri eest.
Praegu on fikseeritud hind kolmeks kuuks 480 forintit ehk 1.37 eurot liitrilt.
Hindu vaadatakse üle iga kolme kuu tagant.
Ülempiiri ajendas kehtestama kiirenenud inflatsioon ja see on riigis üheksa aasta suurim - 6,5 protsenti.
Otsuse kohaselt võivad tanklaketid odavamalt müüa, ent kallimalt enam mitte.
HIINA MEDITSIIN SOOVITAB: see taim peaks olema nüüd igas kodus!
Sügistalvel, mil õues on rõske ja niiske, on vaja keha tugevdada ja soojendada.
Selleks sobivad mitmed ravimtaimed, mis hoiavad sooja sees, aga ei lase tekkida liigsel kuumusel.
Väga mugav on panna termosesse nii taimed kui ka kuum vesi, see tööle või kooli kaasa haarata ning juua päeva jooksul organismi toetavat teed, soovitatakse Tervise Alkeemia blogis.
Kui tee saab otsa, võib taimedele mitu korda keeva vett lisada.
TALLINNA DISTANTSÕPE OLI MÕTTETU!
Koolide kiirtestimine andis sama hea tulemuse!
Tallinna koolide 4.-8. klasside neljanädalane distantsõpe ei andnud linnale koroona tõrjumisel eelist, sest kiirtestid saavutasid avatud koolidega piirkondades samaväärse tulemuse, kinnitavad kuivad arvud.
Lühemat aega toimus distantsõpe ka Pärnus ning osaliselt ka Narvas, ent Tallinnas algas see kohe pärast koolivaheaega ning venib kokku lausa neljale nädalale.
Koroonat analüüsivatele teadlastele on tekkinud nüüd oivaline võrdlusbaas Tallinn versus ülejäänud Eesti.
Tuleviku riigieksamite järel saab näiteks vaadelda, kas neli nädalat koolist puudumist tähendab ka kehvemaid tulemusi võrdluses ülejäänud riigiga.
Ent praegu on olulisim küsimus, kas Tallinna otsus suunata munitsipaalkoolid pikale distantsõppele andis linnale suurema edu koroonavastases võitluses.
Tekkis ju Toompea ja all-linna vahel linnapea Mihhail Kõlvarti tegevuse tõttu ka hõõrumine.
ANU SÄÄRITS AUSALT ELUST: olulised on objektiivsus ja julgus olla sirge seljaga ning mitte alahinnata ennast ega teisi
Lapsepõlvekodust on Anu saanud kaasa teadmise, et olgu mis on, hakkama tuleb saada.
„Olen suurest perest pärit.
Meil peres hoolitses ema praktiliselt üksinda viie lapse eest, me ei saanud esitada mingeid nõudmisi.
Pidin ise kiiresti suureks saama, et oma huvisid kuidagi realiseerida.“
Uudishimu on olnud spordiuudistest ja -ülekannetest tuttava Anu Sääritsa (49) kannustav jõud tõepoolest juba lapsepõlvest saadik.
„Üpris varakult vaatasin, et näe, Tallinnas toimub mingi huvitav asi!
Otsustasin häälega Tartust kohale sõita, selle üle vaadata ja alles tagasi jõudes perele öelda, et käisin,“ muigab naine oma toonast otsustuskindlust, mis teda korduvalt kaugemale uudistama suunas.
Mart Seim: olen Rio olümpial võistelnud üliraskekaalutõstjatest ainuke, kes pole keelatud ainetega vahele jäänud
Eesti edukaim tõstja Mart Seim ja tema ametivend Leho Pent valmistuvad kahe nädala pärast algavaks MMiks.
Kui nende lemmikala püsib ikka olümpiakavas, tahavad mõlemad võistelda vähemalt 2024. aasta Pariisi mängudeni.
Tänavu suvel toimunud Tokyo olümpiale pürgimisele tõmbas kriipsu kevadel põetud koroonaviirus, mis aheldas nii Mardi kui ka Leho tõvevoodisse ega lubanud EMiks sportlikku vormi taastada.
Lugejakiri | Appikarje: ostukärust paistsid välja ainult siplevad jalad
Mees päästis poes ostukärust kaupade vahele vajunud lapse.
Kas lapse koht on üldse ostukärus?!
„Olin oma iganädalasel osturetkel ja pöörasin parajasti külmlettide vahele, kui minu silmade ette kerkisid kaks siplevat jalga.
Alguses ei saanudki aru, mis toimub, aga siis taipasin, et ostukärus on laps.
Kindlalt ei julge väita, aga tõenäoliselt üritas mudilane toidukuhjade vahelt jalad ees välja ronida.
Või siis oligi vajunud ebamugavalt kaupade vahele ja end sättides käis päris kummuli,” kirjeldab Siim poes avanenud vaatepilti.
Poeta jõuluvana kingikotti kodumaise pähklitootja pähklid
Kommid, erinevad batoonikesed ja šokolaaditahvlid – tundub tavapärane valik jõuluvana kingikotti või päkapiku sussi sisse?
Tegelikkuses pole need üldse tervislikud.
Selle asemel võiks last või armsat inimest jõuluperioodil rõõmustada millegi tervislikuga.
Erinevad pähklid, mandlid ja seemned on tervisele kasulikud.
Nii mõnigi võib kortsutada kulmu, öeldes, et ka pähklites on palju rasvu – kas neid ei saaks siis võrdsustada kommidega?
Ei, kindlasti mitte.
Kui tutvuda pähklipakil oleva etiketiga, võid lugeda, et pähklite rasvad koosnevad peaaegu täielikult tervislikest ja kehale väga vajalikest küllastumata rasvhapetest, vähesel määral on küllastunud rasvhappeid ning transrasvad puuduvad sootuks.
Rasvad on meie kehale kasulikud ning täielikult neid vältida ei tohiks.
Küll aga on oluline eelistada küllastumata rasvhappeid ehk häid rasvu, mida saabki just pähklitest, seemnetest ja mandlitest.
Niisiis soovitabki ainus eestimaine pähklitootja Germund Hulgi jõulupühadel valida tervislikke snäkke.
Eriti populaarsed on Germund Hulgi musta värvi Premium-pakid, millesse jõuavad suurimad pähklid ja kuivatatud puuviljad.
Näiteks pärinevad metspähklid Gruusiast, mandlid Californiast, rosinad ja jõhvikad Tšiilist, India pähklid Vietnamist.
Röstimine, soolamine, maitsvateks segudeks segamine ja pakendamine toimub aga Eestis.
Balti börsil täna mõõdukas tõus
Tallinna börs on võrreldes 24. novembriga kerkinud 0,19%.
Bercman Technologies aktsiahind on teinud läbi tuntava kukkumise.
Baltic First North nimekirjas on Bercman Technologies aktsia viimase päevaga kukkunud 9 eurolt 8,6 euroni, mis tähendab 4,44% langust.
Võrreldes 24. novembril toimunud kukkumisega 11.4 eurolt 9 euroni (-21,05%), on Bercmani aktsiahind praegu stabiliseerumas.
Ka ELMO Renti on aktsia on läinud langusesse pärast nädala alguse häid uudiseid.
Tänase seisuga on aktsia langenud 5,03 euroni (-2,9%).
Teisalt on Baltic First Northil tõusmas K2 LT 31.2 euroni (2,63%) ning kerge tõusu tegi ka MADARA Cosmetics 0,71% 28,2 euroni.
Balti põhinimekirjas on tänase päeva suurimad tõusjad Panevezio statybos trestas 0,7 euroni (5,74%) ja SAF Tehnika 12,5 euroni (3,73%).
Balti lisanimekirja suurim tõusja oli Utenos Trikotazas 0,815 euroni (3,82%).
Balti põhinimekirjas olid tänased suurimad kukkujad Griego 0,95 euroni (-1,45%) ja Ekspress Grupp 1,53 euroni (-1,29%).
Lisanimekirjas langes tuntavalt VEFi aktsia väärtus 5,1 euroni (-8,93%).
Niisamuti langes ka Žemaitijos pienase aktsia 1,7 euroni (-5,03%).
792 eurot vaid üks komplekt!
Kohtla-Järve uude jõusaali varutakse riigi raha eest ülikallid riidenagid
Sel aastal avatud Kohtla-Järve Wiru spordikeskuse varaliste kulude nimistus torkab eriliselt silma jõusaali riietusruumis vajalike nagide maksumus.
Spordikeskuse juht põhjendab ülikalleid nagisid sellega, et soovitakse olla kõige kaasaegsemad.
„Sa ei saa öelda, et ma pole naine.”
Eriline sprindineiu, kes läbis 100 meetrit lendstardist 9,86 sekundiga
Loomupäraselt kõrge testosterooniga Namiibia sprinterid Christine Mboma ja Beatrice Masilingi ei mahu tavapiiridesse ja tekitavad üha uusi küsimusi.
Tokyo olümpia ajal said eestlased kaasa elada Maicel Uibo abikaasale Shaunae Miller-Uibole, kui ta kaitses edukalt 400 meetri jooksu tiitlit.
Võit oli ülekaalukas, aga tõele au andes kukkusid kõik võimalikud ohustajad ühel või teisel põhjusel ära ja sihvakas bahamalanna pidigi võitma.
Piltlikult öeldes tehti tee kuldmedalini luuaga puhtaks.
Kaks aastat varem Doha MM-il Miller-Uibo ees üllatuslikult esikoha napsanud Bahreini veerandmailer Salwa Eid Naser kandis andmata jäänud dopinguproovide tõttu karistust.
Ameerikas sirgunud uus supertalent 19-aastane Athing Mu valis 800 m distantsi, kus tuligi olümpiavõitjaks.
Ja tänavu väga kiireid aegu näidanud teismelistel Namiibia sprinteritel (Christine Mboma jooksis aja 48,54 ja Beatrice Masilingi aja 49,53) keelas maailma kergejõustikuliit (WA) 400 m distantsil liiga kõrge testosteroonitaseme tõttu osaleda.
Ent mis neist edasi saab?
Tokyos 200 m distantsil teiseks ja kuuendaks tulnud Mboma ja Masilingi tekitavad endiselt lahkarvamusi.
Rahul pole justkui keegi.
Osa arvab, et neid on diskrimineeritud, osa usub, et see duo ei tohiks üldse naiste seas võistelda.
Teema nõuab lahendust võimalikult kiiresti, sest vaatlejate sõnul on üksnes aja küsimus, millal hakkab väga kehva stardiga, kuid ennenägematu lõppkiirusega Mboma maailmarekordeid püstitama.
Valitsus tegi erandi: Eesti-Iisraeli valikmängule lubatakse rohkem pealtvaatajaid
Valitsus arvas sel pühapäeval Tallinnas Saku suurhallis toimuva meeste korvpalli MM-valikmängu Eesti ja Iisraeli rahvuskoondiste vahel ülekaaluka ühiskondliku huviga üritusteks ja lubab mängule kuni 3360 pealtvaatajat.
Praegu kehtivate piirangute kohaselt tohib alates 15. novembrist sisetingimustes spordivõistlustel osaleda kuni 1000 pealtvaatajat.
Terviseamet toetab ürituse toimumist pealtvaatajate suurendatud arvuga, kui korraldaja maandab koroonaviiruse leviku riski vastavalt esitatud plaanile, teatas valitsus oma kodulehel.
Pealtvaatajad oleksid Saku Suurhallis jagatud nelja tsooni ning nad ei puutuks kokku ei omavahel, mängijate ega ka mängu teenindava personaliga.
Üritusele pääseb üksnes COVIDi tõendi ettenäitamisel ja kohapeal kontrollitakse maskikandmist.
Sektorites on arvestatud sellega, et inimesed paiknevad hajutatult ja igale alale on tagatud eraldi ventilatsioon.
Pasunate ja muu taolise kasutamine on keelatud.
Eesti Korvpalliliit teeb eelteavitust, et pealtvaatajad saabuksid mängule aegsasti, et vältida järjekordade tekkimist sissepääsul tõendite ja dokumentide kontrollimisel.
Uksed avatakse üks tund enne ürituse algust.
Kokku on nelja tasandi kohta avatud 14 erinevat sissepääsu.
Eesti koondis alustab 2023. aasta MM-valiksarja neljapäeva õhtul, minnes Nürnbergis vastamisi Saksamaaga.
Pääsmeid pühapäevasele Iisraeliga mängule saab osta Piletitaskust.
Söök oli juba tellitud ja kutsed saadetud: soomlased otsustasid presidendiballi viimasel momendil ära jätta
Soome presidendi kantselei teatas täna, et juba teist aastat järjest jäetakse iseseisvuspäeval traditsiooniline presidendiball ära.
Otsusega venitati sisuliselt viimase momendini, sest üritus oleks pidanud aset leidma juba 6. detsembril
See tähendab seda, et balli korraldamisse on pühendatud juba palju töötunde.
Mõni aeg tagasi saadeti välja kutsed ning tellitud olid ka joogid ja söögid.
Kantselei sõnul ei lähe midagi raisku, vaid neid saab kasutada juba järgmistel üritustel.
Samuti kehtivad sel korral välja saadetud kutsed ka aasta pärast, kirjutab Iltalehti.
"Ettevalmistused vastuvõtuks arvestasid vähese külaliste arvuga ning seetõttu oli ürituse jaoks varutud vähem asju," ütles kantselei esindaja.
Balli ärajäämise põhjus on sama, mis oli eelmisel aastal.
Nimelt ollakse mures koroonaviiruse nakatumiste tõusu tõttu.
Siiski on presidendipaar Sauli Niinistö ja Jenni Haukio leidnud viisi, kuidas oma rahvaga iseseisvuspäeva tähistada.
6. detsembril annavad president ja esileedi otse paleest intervjuu Yle'le.
Sama ülekande raames esinevad ka mitmed tuntud muusikud.
Suur eeskuju: Anett Kontaveit puhkuse ajal käed rüpes ei istu ja aitab abivajajaid
Pärast väsitavat turniiri Mehhikos võttis Eesti esitennisist natukeseks ajaks aja maha ning puhkab kodumaal.
Aga selle ajal aitab ta neid, kes abi vajavad.
Anett Kontaveit ei puhka niisama käed rüpes, vaid kasutab seda aega praktiliselt ära.
Ta postitas Instagrami pildid, kus nimetab end "taime-emmeks", kasvatades kodus rohelust pakkuvaid taimi.
Ning tegeleb ka heategevusega, suurendades Varjupaikade MTÜ tegevuse osas teadlikkust.
Anett postitas sotsiaalmeediasse pildid koertest, öeldes, et abistab neid ka tänavusel aastal.
Esmaspäevasel pressikonverentsil ütles Anett Kontaveit, et on mõelnud võtta eesmärgiks suure slämmi turniiri võitmise.
"Olen selle peale paar päeva mõelnud.
Muidugi on mu unistus võita suur slämm, aga kõige tähtsam on, et eesmärgid oleksid arengupõhised.
Tahan oma mängu ja teatud tenniseelemente parandada, samuti füüsist.
Kui see arenguprotsess on positiivne, tulevad ka paremad tulemused," ütles ta Delfi Sport vahendusel.
Kontaveit tänas fänne, kes viimastel nädalatel tema Mehhiko mängude pärast sügavatel öötundidel üleval olid: „See on väga südantsoojendav olnud, kui paljud inimesed mulle kaasa on elanud.
Olen saanud nii palju positiivset tagasisidet ning olen väga tänulik kõigile, kes hoolivad sellest, mida ma teen.
Tänan ka toetajaid ja sponsoreid, tänu kellele olen siia jõudnud.”
Pärast lühikest puhkust hakkab Kontaveit Tallinnas uueks hooajaks valmistuma ja Austraalia turniiride lähenedes lendab mõnda soojemasse paika aklimatiseeruma.
Tunned, et ei mõju mehele enam erutavalt?
Niimoodi saad garanteerida, et lipp oleks alati heisatud
Pikaaegne kooselu, olmeprobleemid, nääklused, kuhjuvad riided ja pesemata nõud — üldse mitte seksikas kombo, arusaadav.
Aga kuidas äratada see müstiline säde jälle üles?
Kuidas garanteerida kirglik elamus linade vahel, mis ületaks ka mesinädalatel kogetu?
Kui sa soovid, et kallimal läheks sind nähes jälle silmad särama ja sa saaksid talle kelmikalt sülle istuda nii, et ta ei mühataks, et ta ei näe sinu tõttu televiisorist tulevat meeletult tähtsat spordivõistlust, siis toimi nende nõuannete järgi ja metsik tiirasus mehe poolt on garanteeritud!
Seksikas säde ei ilmu suhtesse tagasi niisama, see tuleb tekitada ja kui mees ei ole viitsinud ise härjal sarvist haarata, siis ära jää loorberitele puhkama ja tee seda ise.
Laulja Jessie J kaotas lapse: mul puudub oma emotsioonide üle kontroll
Tuntud muusik läks hiljuti lahku oma kallimast, Max Phamist, aga otsustas raseduse lõpuni kanda ja kasvatada nende ühist last üksikemana.
Paraku aga ei suutnud arstid hiljutise ülevaatuse ajal tuvastada lapse südamelööke, avaldas Jessie J Instagrami tehtud postituses.
“Eile hommikul naersin koos sõbraga, küsides talt: “Tõsiselt ka, kuidas ma suudan teha ära homme õhtul esinemise LA-s, ilma et ütleksin kogu publikule, et olen rase?”,” kirjutas laulja.
“Lõunaks võitlesin aga mõttega, et kuidas ma ilma kokku kukkumata selle esinemisega toime tulen.
Raseduse kolmanda ülevaatuse ajal öeldi mulle, et lapse süda ei tuksu enam.
Täna hommikul.
Mul on tunne, et mul puudub oma emotsioonide üle kontroll.
Võimalik, et kahetsen hiljem selle postituse tegemist.
Ma päriselt ka ei tea.”
Vaatamata sellele, et naine on hetkel sügavas leinas, on ta otsustanud esinemise Los Angelesis ära teha, uskudes, et see aitab teda.
"Ma tahan täna õhtul laulda.
Mitte seetõttu, et ma väldin leinamist või kogu seda protsessi, vaid seetõttu, et ma tean, et täna õhtul laulmine aitab mind," ütles ta.
"Olen kahe aasta jooksul teinud vaid kaks kontserti ja mu hing vajab seda.
Täna rohkem kui varem.
Ma tean, et mõned inimesed ütlevad, et ma peaksin selle ära jätma, kuid hetkel on üks asi minu jaoks selge.
Alustasin noorena laulmist seetõttu, et see teeb mind rõõmsaks, täidab mu hinge ja mõjub teraapiana.
See ei ole muutunud ja ma peangi asju sel viisil läbi elama."
Jessie J avaldas, et otsustas last üksi kasvatada, sest ootas emaks saamist väga.
Ta teab, et elu on lühike ning rasestumine oli ime ja kogemus, mida ta ei unusta mitte kunagi.
Ta loodab, et tal õnnestub tulevikus uuesti rasestuda, kuid praegu on ta veel šokis ja ääretult kurb.
"Kuid ma tean, et olen tugev ja tean, et kõik saab korda," lisas ta.
"Tean ka, et miljonid naised üle maailma on seda valu tundnud ja veel hullematki."
Valmista ise väikese jalajäljega küünlad
Kes valab enne pühi küünlaid, see katsetagu põhjamaist ja naturaalset rapsivaha.
Rapsi­seem­netest toodetud vaha on taastuv ja igati keskkonnahoidlik tooraine.
Käes on igasügisene küünlavalamise aeg.
Küünlaid võib ju valmistada ka kevadel ja suvel, kuid sügisesse sobib see toiming kohe eriti hästi.
Õues on hämar ja vihmane, tuul lõõtsub.
Samal ajal sulab pliidil potis küünlavaha ja tuba täidavad imelised aroomid.
Need on maagilised hetked.
Meie esiemad valmistasid küünlaid väärtuslikust lambarasvast ja neid kasutati ainult erilistel puhkudel.
Tänapäeval on küünalde valmistamiseks saada palju eri materjale ja vahendeid.
Nendes orienteerumine võib segadust tekitada.
TikTokis levib uus kummaline ilutrend: naised kasutavad libestit meigialuskreemina
TikToki kasutajad tutvustavad taaskord üht uut ilutrendi, soovitades asendada su kosmeetikakotis olev meigialuskreem magamistoas kasutusel oleva libestiga.
Johannes Varese kurvast saatusest: kas tegemist oli enesetapuga või ta kõrvaldati elust?
Kas Johannes Vares laskis maha ennast ise peamiselt seepärast, et olla surmast nobedam?
Või ta sunniti või hirmutati enesetapule?
Või kõrvaldati elust põhjusel, et ta hakkas vastu mitte füüsiliselt, vaid mentaalselt...
Peeter Olesk arutleb oma viimases kirjatükis Vares-Barbaruse elu ja surma üle.
Kui varahommikul leiti Johannes Vares, luuletajana Johannes Barbarus (12. jaan. 1890-29. nov. 1946) oma Kadrioru ametikorteri vannitoast surnult, siis muidugi ei ajanud ta habet taskunoaga, vaid tõenäoliselt habemenoa, mingi kreemi ja vahupintsliga.
Raske ega valus ei võinud see hommikune tualett olla, sest ilmselt ajas ta habet iga päev, aga loomulikult leidusid tal peegli juures mitut sorti kölni veed ning sisselõikamise veriste jälgede kaotamiseks ka sellekohased vedelikud.
Küsimus seisneb selles, kas ta kirjutas kaks surmaeelset kirja valmis enne minekut peegli ette või pärast seda, lõug juba raseeritud.
Vastus püstitatud küsimusele aitaks meil selgitada, mis kell läks Johannes Varesel surmapäeva hommikul uni ära, kui palju oli tal hüvastijätukirjade kirjutamiseks aega ja kus ta seda tegi.
Kirjutuslaud, valged paberilehed, tindipott ja sulepea ei ole vannitoas mitte tavalised asjad!
Kahe küllalt pika ja samas äärmiselt isikliku kirja kirjutamiseks kulub umbes tund.
Raseerimiseks, hammastepesuks ja suukoopa loputamiseks võis minna paarkümmend minutit, kuid mida Johannes Vares ei võinud teada, oli selle aja pikkus, mille möödudes teda oleks hakatud otsima ning kes leiab ta surnukeha esimesena.
Neid asjaolusid arvestades kaldun ma arvama, et hüvastijätukirjad olid valmis varem kui saabus surm, hiljemalt eelmise päeva õhtul.
Järelikult olid nad kirjutatud teadlikult, mitte afektiivselt.
Nigol Andreseni suulise teate järgi ei tahtnud Johannes Vares elada oma elu lõpul invaliidina.
Sellest võiks järeldada, et ta teadis oma haiguse kulgu.
Ent sõna „invaliid“ ei pruugi tähendada väliselt märgatavat puuet, see võib tähendada ka töövõime kaotust või töölt vabastatust tervislikel põhjustel ettekäändena.
Nõmmel peitis raamatuvirn mõrvaohvrit.
Juhtum on „külmade mõrvade” uurijate käes
Politsei sai 2019. aastal ebatavalise kutse Nõmmele Lemmiku tänavale: vana maja renoveerimistööde käigus tuli välja, et ühte tuppa on korralikult laotud raamatuvirna alla peidetud surnukeha.
Kuidas see võimalik on?
Ühel eakal daamil on uurijad külas käinud kaks korda, kuid veel ei ole tabatud küsimusele vastamiseks piisavalt selget hetke.
Proua käes võib olla ühe mõrva võti: ta on ühe allika sõnul kunagi aastaid tagasi öelnud, et ta poeg võib kuriteos süüdi olla.
Piduri asemel gaasi.
Vastuoluline tehas sai nurgakivi hoolimata käimasolevast kohtuvaidlusest
Enne kui kohtuotsust pole, tehast ehitama ei hakka, ütlesid valitsusliikmed selle aasta suvel.
Ometi sai õlitehas eelmise nädala teisipäeval ministrite heakskiidul nurgakivi.
16. novembril pani Eesti Energia nurgakivi põlevkiviõlitehasele Enefit280, mille ehitamiseks eraldas valitsus riigifirmale 125 miljonit eurot maksumaksja raha ja mille ehitamise kliimanoored kohtusse kaebasid.
Tähelepanelikumad mäletavad, et pelgalt pool aastat varem peatas Tartu ringkonnakohus esialgse õiguskaitse korras tehase ehitusloa ja peaminister Kaja Kallas ütles, et Eesti Energiale edastati selge sõnum: kohtuvaidluse lõpuni tuleb tehase rajamisele pidurit tõmmata.
Novembris vajutas aga Eesti Energia gaasi põhja ja alustas ehitust.
Juriidiliselt on Eesti Energial tõepoolest õigus tehase ehitamisega pihta hakata, sest juuni algul tühistas Tartu ringkonnakohus õlitehasele seatud ehituskeelu.
Küll aga võttis ettevõte tehasele nurgakivi panekuga äririski, sest vaidlus ehitusloa õiguspärasuse üle on endiselt pooleli.
„Juhul, kui tehase hooned ja rajatised on kohtuvaidluse lõpuks püstitatud, ent kaebus rahuldatakse ja ehitusluba tunnistatakse kehtetuks, sõltub edasine asjade käik kohtute põhjendustest.
Täiesti võimalik on olukord, kus ehitised osutuvad ebaseaduslikuks, ning teoreetiliselt on võimalus, et need tuleb lammutada,” selgitas keskkonnaõiguse keskuse jurist Kärt Vaarmari.
Läänemaa ainus austraallane õpetab eestlasi muru sööma
Austraaliast Eestisse kolinud Matthew Hill rajas koos abikaasa Piretiga Läänemaale Jaagu tallu mahevõrseistanduse.
Pere kasvatab seal aastaringselt kümmekonda sorti võrseid ja pälvis parima mahetootja tiitli.
Vaata siit, millest Maalehe värskes numbris veel juttu!
Austraaliast Eestisse kolinud Matthew Hill rajas koos abikaasa Piretiga Läänemaale mahevõrseistanduse.
Oma köögiviljapeenardel harrastab aga peremees labidata mullaharimist ehk säästvat põllumajandust, mis mujal maailmas on juba väga populaarne: peenraid ei kaevata, üksnes õhutatakse kergelt.
Perekond Hillide uudsed ideed ja võtted köögiviljanduses on äratanud tähelepanu, nii pälvisid nad tänavu parima mahetootja tiitli.
Saksa teadlased õpetavad veiseid tualetti kasutama.
Tulemused võivad muuta maailma
Väike veisekari Saksamaal on õppinud ära muljetavaldava kombe.
Nad kasutavad aiaga piiratud kunstmurukattega ala tualetina.
Aga miks selline treening vajalik on?
Kogu maailmas pärineb umbes 10% inimtegevusest tulenevatest kasvuhoonegaaside heitkogustest veistelt.
Saksa teadlased üritavad välja töötada uskumatuna tunduvat lahendust, et muuta veisekasvatust keskkonnasõbralikumaks.
Prokurör naise surnuks löönud mehe juhtumist: ta kahetses oma tegu ja otsis vabatahtlikult abi
Kirjutasime kolmapäeval juhtumist, kus naist väärkohelnud ja ettevaatamatusest tema surma põhjustanud Kiurile küsiti karistuseks kaheaastast vangistust kolme aasta ja kolme kuu pikkuse katseajaga.
See tähendab, et trellide taga pidi mees praeguse seisuga veetma ainult kaks päeva.
Ringkonnaprokurör Kelly Kruusimägi sõnul on selline karistus põhjendatud, kuna Kiur kahetses tegu ja otsis vabatahtlikult abi oma probleemidele.
Avaldame prokuröri kommentaari.
"Kohtueelse uurimisega kogutud tõenditega tuvastati, et Kiur lõi naist üks kord näkku ja ohvri surm saabus ligikaudu kaks päeva hiljem.
Tõendid kinnitavad, et kohe pärast lööki ja järgneval kahel päeval suhtles naine Kiuriga.
Naine lahkus järgmisel päeval korterist, liikus ringi ning Kiuri ütluste kohaselt ei saanud ta aru, et naisel võib olla tekkinud tervisekahjustus, mis võib olla ohtlik ja vajada meditsiinilist sekkumist.
Kogu sündmust hinnates on see eluliselt usutav, sest alkoholi kuritarvitajana võis naine ka tavapäraselt liikuda teatavate koordinatsioonihäiretega.
Samuti ei olnud ohver pärast lööki verine ega kurtnud millegi ebatavalise üle.
Seega ei tuvastanud me tahtlust tappa ning tõendid ei viidanud eluohtliku tervisekahjustuse tekitamise soovile.
Kiuril ei ole kehtivaid kriminaalkaristusi.
Ta tunnistas ohvri löömist ning kahetses oma tegu ja seda, et ta ei saanud aru kiirabi kutsumise vajadusest.
Ta otsis vabatahtlikult abi oma alkoholiprobleemile ning ta käib tööl.
Arvestades kõiki neid asjaolusid, aga ennekõike konkreetset tegu ja mehe varasemat käitumist, küsis prokuratuur karistuseks kaheaastast vangistust, mida ei pöörata täitmisele, kui Kiur ei pane veel pikema ehk kolme aasta ja kolme kuu pikkuse katseaja jooksul toime uut kuritegu.
Katseaeg on periood, mil inimene peab tõestama, et elab edaspidi õiguskuulekalt, mis on karistuse üks eesmärkidest.
Sellise lahendusega olid nõus kõik osapooled, sealhulgas ohvri ema, kes samuti oma ütlustes rääkis, et ei usu, et Kiur soovis naise surma."
Päev liikluses: Tallinna kesklinna avariis osales kolm sõidukit
Tallinna kesklinnas osalesid eile hommikul avariis kolm autot, millest üks seisis tänava ääres.
Kella 9.53 ajal juhtus liiklusõnnetus Tallinnas Pronksi tn ja Gonsiori tn ristmikul, kus esialgsetel andmetel juhtis 38-aastane mees sõiduautot Audi R8 ja põrkas kokku sõiduautoga Audi Q7, mida juhtis 44-aastane naine.
Kokkupõrge tagajärjel paiskus Audi R8 vastu seisvat sõiduautot Ford Tourneo.
Audi Q7 juht toimetati Ida-Tallinna keskhaiglasse.
Avarii täpsemad asjaolud on selgitamisel.
Kella 15.20 ajal sõitis 48-aastane naine sõiduautoga Mercedes-Benz Võru linnas Jüri tn 46 maja juures otsa teed ületanud 75-aastasele naisele.
Sõidukijuht toimetas jalakäija Võru haiglasse kontrolli.
Eelmise ööpäeva jooksul tabati üks narko- ja üks alkoholi tarvitamistunnustega mootorsõiduki juhti.
Lõuna prefektuuri haldusalast varastati 2004. aasta hall Volvo V40 numbriga 789BSN.
Ülo Kalm: valimistel lubati uut võimast haiglat.
Raha tuleb Brüsselist, aga kust tulevad töötajad ja seadmed?
Kuidas suudab linnapea, kelle isa on Ülo ja ema Liidia, mitmerahvuselise linna juhtimisega hakkama saada?
Kurbnaljakas oli endise linnapea Savisaare usk, et usaldus on igavene ja ta esitas end taas saadikukandidaadiks.
Täht oli kustunud.
Et usaldus osutub juba praegugi keelest ja rahvusest olulisemaks, näitab valimistulemus Narvas.
Arstidel tuleb usalduse nimel võidelda soolapuhujatega, kes pakuvad faktide asemel arvamusi.
Lisaks on rambivalgusse (täpsemalt leheveergudele) ilmunud ka härrasmehed, kes üldse meie haiglasüsteemi ei usalda.
Just lugesin ühe linlasest härrasmehe pihtimust üleelamistest PERHis.
Alo Raun: palju õnne, kooseluseadust toetab 55%!
55% – täna on kooseluseadusel arvamusküsitluste järgi absoluutse enamuse toetus, kui vaadata 18-aastaseid ja vanemaid Eesti kodanikke, kellel on antud küsimuses seisukoht.
Ehk inimesi, kes saavad ka valida riigikogu ning osaleda rahvahääletusel.
Nii selgub Norstati läbiviidud ning SA Liberaalne Kodanik tellitud septembri- ja oktoobrikuiste küsitluste koondtulemustest.
Taoline trend on sama küsitluse kohaselt kestnud juba pikemat aega.
Nii et kui me räägime sellest, mida "rahvas tahab", ei ole enam korrektne öelda, justkui me/nad oleks kooseluseaduse vastu.
Botswanas tuvastati uus ja "tõeliselt kohutav" koroonaviiruse variant B.1.1.529
Botswanas on tuvastatud uus, koguni 32 ogavalgu mutatsiooniga koroonaviiruse variant B.1.1.529 ning ei ole veel teada, kas inimestel olemasolevad antikehad suudavad sellele tõhusalt reageerida.
Seni on sekveneerimise tulemusel registreeritud ainult käputäis selle variandiga nakatumisi - kolm Botswanas, kuus Lõuna-Aafrikas ja üks Hongkongis.
Seega loodavad teadlased, et uue viirusevariandi põhjustatud COVID-juhtumid ei ole laialt levinud, kirjutan Sky News.
Londoni Imperial College'i viroloog Tom Peacock nimetas variandil avastatud mutatsioonide rohkust "tõeliselt kohutavaks":
Ogavalgud on need, mida viirused kasutavad inimrakkudesse sisenemiseks, ja enamike vaktsiinide tööpõhimõte on koolitada inimorganismi neid ära tundma ja neutraliseerima.
Seetõttu võivad ogavalgu mutatsioonid osutuda problemaatiliseks mRNA vaktsiinide puhul.
Londoni Ülikooli professor Francois Balloux ütles, et uut varianti tuleks hoolikalt jälgida ja selle levikut analüüsida.
„Kuid pole põhjust liigselt muretseda, välja arvatud juhul, kui selle esinemissagedus lähitulevikus tõuseb," ütles ta.
Professor lisas, et mutatsioonide rohkus B.1.1.529-l võib olla tingitud sellest, et see "arenes immuunpuudulikkusega inimese kroonilise haiguse ajal, võib-olla ravimata HIV / AIDSi patsiendil".
Esimesed nakatumise juhtumid selle variandiga tuvastati Botswanas 11. novembril ja Lõuna-Aafrikas kolm päeva hiljem.
Hongkongis leiti 36-aastane mees, kellel oli negatiivne PCR-test enne Hongkongist Lõuna-Aafrikasse lendamist, kus ta viibis 22. oktoobrist 11. novembrini.
Ta andis Hongkongi naasmisel negatiivse testi, kuid 13. novembril oli testi tulemus juba positiivne.
The Guardian kirjutab, et mõned Lõuna-Aafrika viroloogid on juba mures, eriti arvestades hiljutist juhtumite arvu kasvu Gautengis, kus on B.1.1.529 juhtumeid avastatud.
Cambridge'i ülikooli kliinilise mikrobioloogia professor Ravi Gupta ütles väljaandele, et tema laboris leiti, et B.1.1.529 kaks mutatsiooni suurendasid viiruse nakkavust ja vähendasid antikehade poolt viiruse äratundmist.
Euroopa Komisjon: vaktsineerimistõendid kehtigu reisimisel 9 kuud, tõhustusdoosi järel tähtajatult
Euroopa Komisjon tegi äsja liikmesriikidele ettepaneku kehtestada tähtajad vaktsineerimistõendite kehtivusele Euroopa Liidu riikide vahel reisijatele.
Ettepaneku kohaselt peaks esmase vaktsineerimistsükli järel väljastatava vaktsineerimistõendi standardseks kehtivusajaks olema vähemalt 9 kuud.
See tähendab, et reisijate kontrollimisel ei tohiks liikmesriigid keelduda tunnustamast vaktsineerimistõendit, mis kinnitab, et esmase vaktsineerimise viimase doosi manustamisest on möödas vähem kui 9 kuud.
Mis puutub tõhustusdoosidesse, siis komisjoni ettepaneku kohaselt ei tuleks 9-kuulist kehtivusaega kohaldada tõhustusdoosi järel väljastatud tõenditele.
See tähendab, et vähemalt esialgu peaksid tõhustusdoosi järel saadud tõendid kehtima tähtajatult.
„On võimalik, et tõhustusdoosi järel kestab kaitse kauem kui esmase vaktsineerimise järel, mistõttu jälgib komisjon tähelepanelikult uusi teadusandmeid selles küsimuses.
Selle põhjal võib komisjon teha hiljem ettepaneku kehtestada sobiv kehtivusaeg ka vaktsineerimistõendite puhul, mis on välja antud pärast tõhustusdoosi," märkis komisjon.
Et anda uue korra rakendamiseks piisavalt aega, teeb komisjon ettepaneku alustada uuenduste kohaldamist alates 10. jaanuarist 2022.
Komisjoni justiitsvolinik Didier Reynders märkis tänasel pressikonverentsil, et aktsepteeritakse vaid Euroopa ravimiameti poolt heaks kiidetud vaktsiine ning seega ei kehti näiteks need Ungaris välja antud tõendid, kus inimestele on manustatud Venemaa Sputnikut või Hiina vaktsiine.
ELis on tänaseks välja antud üle 650 miljoni vaktsineerimistõendi.
Komisjon leidis veel, et inimese suhtes, kellel on kehtiv ELi digitaalne COVID-tõend, ei tohiks vaatamata sellele, millisest ELi piirkonnast ta saabub, üldreeglina testimist, karantiini ega muid lisapiiranguid kohaldada.
Inimestel, kellel ei ole ELi digitaalset COVID-tõendit, võiks lubada reisida enne või pärast saabumist tehtava testi alusel.
ELi valgusfoorikaarti uuendatakse järgmiselt: uute haigusjuhtude näitajat hakatakse vaatama koos piirkonna vaktsineerituse tasemega.
Rohelistelt aladelt saabuvate reisijate puhul ei tohiks mingisuguseid piiranguid kohaldada.
Seevastu tumepunaste piirkondade puhul tuleks nakatunute suurt hulka arvestades soovitada hoiduda reisimisest nii ühes kui ka teises suunas ning reisijatelt, kes ei ole vaktsineeritud ega haigust läbi põdenud, tuleks nõuda testimist ja karantiini jäämist.
Erandeid tuleks kohaldada piiriüleste pendelrändajate, alla 12-aastaste laste ja vältimatu reisimisvajadusega inimeste suhtes.
Vältimatu reisimisvajadusega inimeste nimekirja tuleks komisjoni hinnangul piirata, sest paljudel praegu nimekirja kantud reisijatel on vahepeal olnud võimalus end vaktsineerida.
Hiina ettevõte: riigikogu võttis vastu diskrimineeriva ja konkurentsi kahjustava seaduse
Hiina tehnoloogiaettevõte Huawei ei tee saladust, et talle ei meeldi riigikogus eile vastu võetud elektroonilise side seadus – see jätvat täitevvõimule võimaluse diskrimineerida ettevõtjaid puhtalt selle pinnalt, mis riigis asub nende peakontor.
„Seaduse põhjal võib eeldada, et kasutusloa saamine Euroopa Liidu, NATO või OECD välise riigi tootja riist- ja tarkvarale võib osutada oluliselt keerulisemaks kui tootja puhul, kelle peakontor asub eelnimetatud organisatsioonide liikmesriigis," ütles Huawei Technologies Eesti juht Ben Chang Bin.
Huawei avalduse kohaselt ei ole sidevõrgus kasutatava riist- ja tarkvara tootja eelduslik sidumine konkreetse riigiga põhjendatud, sest kõik suured ettevõtted toimivad rahvusvaheliselt ning nende tarneahelad sarnanevad üksteisele.
Tehnoloogia turvalisust saab ettevõtte hinnangul tagada ka „läbipaistvate ja proportsionaalsete meetmetega, vältides turuosaliste põhjendamatut diskrimineerimist ja konkurentsi kahjustamata".
Elektroonise side seaduse, ehitusseadustiku ja riigilõivuseaduse seaduse uue versiooni kohaselt on valitsusel õigus kehtestada riigi julgeoleku tagamiseks sideettevõtjale kohustus taotleda sidevõrgu riist- ja tarkvara kasutamiseks luba.
Selle loa andmine käib ka läbi julgeolekuasutuste.
Keelu alla läheb riist- ja tarkvara juhtudel, mille nimekiri on nii pikk, et tõenäoliselt ei leidu kogu maailmas riiki ega tootjat, kes suudaks Eesti kehtestatud nõuetele vastata.
Piisab näiteks sellest, et ettevõttel on tarneraskused, tema emariigist on korraldatud küberrünnak või on mõnel tootel esinenud turvanõrkusi.
Tootja asukoht või peakontor on riigis, mis ei ole Euroopa Liidu, NATO ega OECD liikmesriik.
Tootja asukohariigis ei järgita demokraatliku õigusriigi põhimõtteid või ei austata inimõigusi.
Tootja asukohariigis ei kaitsta muu riigi isikute intellektuaalomandit, isikuandmeid või ärisaladust
Tootja asukohariik käitub küberruumis agressiivselt.
Tootja asukohariigile on EL-i, NATO või OECD liikmesriigid omistanud küberrünnakuid.
Tootja allub sõltumatu kohtuliku kontrollita asukohariigi või muu välisriigi valitsusele või riigiasutusele.
Tootja asukohariik või muu välisriik võib kohustada teda tegutsema Eesti riigi julgeolekut ohustaval viisil.
Tootja majandustegevus ei põhine turupõhisel konkurentsil või selleks ei ole asukohariigis loodud piisavaid tingimusi.
Tootja omandistruktuur, organisatsiooniline ülesehitus või juhtimisstruktuur ei ole läbipaistev.
Tootja rahastamine ei ole läbipaistev.
Tootja tooted või teenused sisaldavad turvanõrkusi ning nende kõrvaldamiseks ei ole rakendatud piisavaid turvameetmeid.
Tootja ei ole järjepidevalt võimeline tagama toodete või teenuste tarneid, välja arvatud vääramatu jõu tõttu.
Riigikogu otsuse järel saab nüüd Eesti lõpuks välja kuulutada 5G sageduste oksjoni telekomiettevõtetele.
Eesti on 5G kasutusele võtmise osas Euroopa Liidus viimasel kohal.
Mihkel Raud koroonaheietustest sotsmeedias: see on nagu 15 kuulsuseminutit, mille najal on lihtne teistelt kaastunnet lunida
“Elu on see, mis tuleb siis, kui sul on teised plaanid,” ütles kunagi üks tark mees.
See mees oli vist John Lennon.
Kuigi me kipume geniaalseid tsitaate omistama inimestele, kes meile kõige rohkem meeldivad, mistõttu võib juhtuda, et Lennoni asemel lausus need targad sõnad keegi teine.
Kuid lause tuum muutub sellest mõistagi vähe.
Mul olid ilusad plaanid.
Pidin Singer Vingeriga esinema Sindis, seejärel bussiga tagasi Tallinna sõitma ning järgmisel päeval “Eesti otsib superstaari” finaalsaates osalema – täpselt nii, nagu olin tosina aasta jooksul lugematu arv kordi esinenud, sõitnud ja osalenud.
Kuid elu jõudis mu plaanidest ette.
“Ma ei tunne end eriti hästi, äkki sõidame otse linna?” püüdsin Singer Vingeri kaaslasi järjekordsest metsapeatusest loobuma keelitada.
Olime neid juba kolm tükki teinud.
Buss keeras metsa alla, mehed tegid õues suitsu ja ma tundsin, kuidas palavik iga sekundiga tõuseb.
Ja kui sa nüüd arvad, et oled järjekordse COVIDi-itku otsa komistanud, on sul õigus ainult poolenisti.
Perearst hoiatab: gripp on liikvel!
Tegu on raske haigusega, see ei ole lihtsalt nohu ja köha.
Kuidas end kaitsta?
Palju räägitakse koroonaviirusest, selle ennetamisest ning ravist.
Selle kõrval kiputakse ära unustama, et sügis-talvisel hooajal on liikvel väga palju erinevaid hingamisteede viiruseid ning juba on Eestimaale jõudnud ka gripp, seega viimane aeg on end viiruse eest kaitsta, ütleb Laagri Perearstikeskuse juhataja ja perearst Triinu-Mari Ots, andes nõu gripi äratundmiseks ja ennetamiseks.
Alanud on tüüpiline eestimaine sügistalvine köha-nohu-kurguvalu hooaeg, mil on peamiselt liikvel erinevate viiruste tekitatud ülemiste hingamisteede ägedad viirusinfektsioonid.
„Tavalisemad tekitajad on rinoviirus, RS-viirus, adenoviirus ja paragripp.
Nende haiguste üldine nimetus on ägedad respiratoorsed viirusinfektsioonid ja nende puhul ravitakse konkreetset sümptomit, olgu selleks köha, kurguvalu, nohu või peavalu,“ ütleb Triinu-Mari Ots.
Erandiks on gripiviirus, mille kulg on väga spetsiifiline ja mida on võimalik juba haigestumise esimestel päevadel sümptomite järgi kindlaks teha.
„Sel juhul võetakse ka analüüsid, et anda laboratoorne kinnitus gripiviiruse olemasolule,“ lausub perearst.
See on oluline nii ravi määramisel kui ka haiguskollete ennetamiseks või piiramiseks näiteks töökollektiivis, treeningsaalis või koolis.
“POOLKUU”: Milliseid raamatuid lugeda sügiseses koroonakriisis
Kas aeg rohkem kodus olemiseks toob kaasa lugemuse kasvu?!
Raske öelda, ega see kvantiteet polegi lõpp-kokkuvõttes teab kui oluline.
Mida meil raamatupoodides leida võib?
Edetabeleid juhivad muidugi elulood ja kokaraamatud, kuid õnneks on muudki.
Ajakirjanik Andres Raid ning õigusteadlane ja vaimulik Igor Gräzin räägivad raamatutest meie ümber ja käeulatuses.
Äraspidine rohepööre või lihtsalt lollus kuubis: riigiteede äärest kaovad tualetid ja prügikastid
Järjekordne näide kokkuhoius pahupoolest tuleb transpordiametist, mis käib risti vastu meil nii laialdaselt juurutatava rohelise mõtlemisega.
Kuna transpordiamet peab tuleval aastal kärpima tegevuskulusid üle 3,5 miljoni euro, leiti ühe kokkuhoiukohana parklatest tualettide ja prügikastide eemaldamine.
Otsus sai tehtud lähtuvalt sellest, et neid kulusid kärpides kannatab liiklusohutus kõige vähem, põhjendas ERR-ile transpordiameti taristu haldamise teenistuse direktor Raido Randmaa.
Transpordiametile kuuluvaid tualette on üle Eesti 61 parklas, prügikonteinereid 63 parklas.
Tualettidele kulub ametil aastas 472 000 eurot, prügikastidele 267 000 eurot.
Randmaa sõnul on transpordiametis see otsus juba langetatud, kuid kuna ameti eelarve ei ole veel lõplikult kinnitatud, siis allkirja sellel otsusel ei ole.
„No tule taevas appi – endise Circle K juhi ja täna Ragn-Sells juhina ei saa ma vait olla,“ kommenteerib sotsiaalmeedias seda otsust tippjuht Kai Realo.
„Kui Circle K soovis ehitada uute maanteede äärde teenindusjaamu, kus teadupärast nii prügikastid kui tualetid, siis oli suurim vaev saada asukohti, kus tollane Maanteeamet oleks andnud normaalsed peale ja mahasõidud, sest „Eesti on nii väike, et siin inimene saab sõita kogu riigi korraga servast servani läbi ja tal polegi tee peal vajalik ei tankida, süüa ega tualetis käia“.“
Realo lisab, et selline suhtumine võttis tookord keeletuks, aga nüüdne otsus lausa meeletuks: „Suudate te ette kujutada seda „kusevate meeste maad“ ja neid prügikuhjasid metsaveerel?”
Eesti “avatust” kasutavad ära ka Ladina-Ameerika prostituudid ja illegaalid
“Avatus” on Eestist teinud tõmbekeskuse ka varjupoole esindajatele.
BNS kirjutab: Politsei saatis kolmapäeval riigist välja pealinnas prostituudina töötanud Brasiiliast pärit naise.
Politsei- ja piirivalveameti Põhja prefektuuri teatel lõpetati kolmapäeval, 24. novembril ennetähtaegselt Brasiilia kodanikust 29-aastase naise viisavaba viibimine Eestis, kuna ta osutas Tallinnas raha eest seksuaalteenuseid.
Naisele koostati ettekirjutus Eestist lahkumiseks ja kehtestati üheks aastaks Schengeni territooriumile sissesõidukeeld.
See pole esimene kord.
Politsei saatis tänavu juulis riigist välja Columbia kodakondsusega naise, kes töötas Eestis prostituudina.
Põhja prefektuur viis tollal läbi illegaalimenetluse 1988. aastal sündinud Colombia kodanikust naise suhtes, kes saabus Eestisse eesmärgiga osutada intiimteenuseid.
Naisele koostati ettekirjutus riigist lahkumiseks ja talle määrati sissesõidukeeld kolmeks aastaks.
2019. aasta detsembris kirjutas portaal Uued Uudised: “Politsei saatis riigist välja Tallinnas prostituudina töötanud Brasiilia kodakondsusega mehe.
Neljapäeval viis Põhja piiri- ja migratsioonijärelevalve talituse töötaja läbi illegaalimenetluse 1998. aastal sündinud Brasiilia kodaniku suhtes, edastas Põhja prefektuur.
Mees ei soovinud politseiametnikega koostööd teha ning lisaks oli ta Tallinnas osutanud raha eest seksuaalteenuseid.
Mehe reisieesmärk ei vastanud tegelikule eesmärgile.
Politsei lõpetas mehe viisavaba viibimisaja ennetähtaegselt, talle koostati ettekirjutus Eestist lahkumiseks ning määrati sissesõidukeeld kolmeks aastaks.”
Ladinaameeriklasi on Eestis leitud ka teisi radu pidi siia sattununa.
Tänavu augustis kirjutas Delfi Ärileht: “4. augusti õhtul kontrolliti Tallinnas Eesti registreerimismärgiga sõiduautot Toyota Yaris, mida juhtis 1993. aastal sündinud Brasiilia kodanikust naine.
Naine osutus tööloata toidukulleriks, kes Eestist deporteeritakse.
Sõidukis oli kullerfirma toidukott ja naise telefonist oli näha, et viimase tellimuse oli ta täitnud vähem kui 10 minutit tagasi.
Isiku lühiajalist töötamist PPA-s registreeritud ei olnud.
Naise viisa tunnistati kehtetuks ja tema viisavaba Eestis viibimise aega lühendati ühekordselt.
Naisele koostati ettekirjutus lahkuda Eestist 15 päeva jooksul ja talle määrati 3 kuuks sissesõidukeeld.”
Kakskümmend seitse Inglise kanalis hukkunud migranti paisati kohe propagandaveskisse
Kahekümne seitsme migrandi hukkumine sügiseses La Manche`i väinas on kahtlemata suur tragöödia, aga liberaalne Lääs paiskas selle kohe oma propagandasse, suuresti selleks, et õigustada oma tegevusetust.
Kõige variserlikuma käigu käis Prantsusmaa, mille president Emmanuel Macron hoiatas neljapäeval Briti peaministrit Boris Johnsonit rändekriisi poliitilistel eesmärkidel ärakasutamise eest, viidates 27 inimese elu nõudnud paadiõnnetusele La Manche’i väinas.
Enne seda aga leppisid Prantsuse president Emmanuel Macron ja Briti peaminister Boris Johnson kolmapäeval telefonivestluses kokku hoogustada tegutsemist surmatoovate mereületuste vastu.
“Mõlemad liidrid olid selgesõnalised, et tänane traagiline elukaotus tuletas teravalt meelde, et on tähtis hoida kõik variandid laual peatamaks neid letaalseid mereületusi ja murda nende taga olevate kuritegelike jõukude ärimudel,” ütles Briti valitsuse kõneisik.
Suurbritannia on riik, kuhu need inimesed pürgivad ja Prantsusmaa on transiitriik, kust nad kõik takistamatult läbi tormavad ning kus nad elavad telklaagites inimkaubitsejaid oodates – Pariisil peaks käes olema kõik hoovad, et takistada migrante juba riiki hüppeplatvormina kasutamast, rääkimata La Manche`i väina blokeerimisest inimkaubandusele.
Britid neid ei taha, prantslased ka mitte – millised on siis takistused rändetee sulgemiseks?
Seoses vähemalt 27 inimese elu nõudnud migrandipaadi uppumisega kolmapäeval La Manche’i väinas on vahistatud viis inimest, teatas Prantsuse siseminister Gerald Darmanin neljapäeval.
Lille’i prokuröri kinnitusel suri Prantsusmaa põhjaranniku lähedal uppunud paadis kolmapäeval 17 meest, seitse naist ja kolm alaealist.
Neli inimsmugeldamises kahtlustatut vahistati juba kolmapäeva pärastlõunal, täpsustas Darmanin.
Prantsuse võimurid ei hoidnud sõnu kokku, et oma väidetavat nõrdimust väljendada, samas kui inimkaubitsejad ei saaks riigi toeta tegutseda – ja see tugi tuleb nii Ma Manche`i migratsioonitee alleshoidmisest (mida saaks kinni panna) kui ka inimkaubandusele soodsa pinnase loomisest massimigratsiooni lubamise kaudu riikliku poliitikana.
President Emmanuel Macron ütles kolmapäeva õhtul, et Prantsusmaa ei lase La Manche’i väinal muutuda “surnuaiaks”, ning lubas, et võimud leiavad need, kes vastutavad selle tragöödia eest.
Prantsuse prokurörid algatasid mõrvajuurdluse.
President ennast süüdlaseks ei pea, kuigi just tema valitsemise ajal on Prantsusmaa migrante täis voolanud.
Prantsuse siseminister Gerald Darmian kutsus üles “karmile rahvusvahelise reageeringule”.
Ta ütles, et neli inimest, keda kahtlustatakse otseses seotuses juhtunuga, on kinni võetud.
”Neid ületusi korraldavate smugeldajate kuritegelikku loomust ei saa küllalt hukka mõista,” lisas ta.
“See katastroof väinal on tragöödia,” säutsus peaminister Jean Castex.
“Minu mõtted on kadunute ja kannatanutega, kes langesid nende häda ja viletsust kuritarvitavate kriminaalidest smugeldajate ohvriks.”
Prantsuse võimukandjate variserlikud jutud inimkaubandust ja uppumisurmasid küll ära ei hoia.
Enim tagasikeritud läbisõiduga autode seas juhivad Saksa eliitmargid
Läbisõidunäidu tagasikerimine on kasutatud autode turul üks levinumaid petuskeeme.
Seeläbi tõstetakse ebaausate võtetega kasutatud sõiduki hinda ja rikutakse auto väärtust.
Hiljutisest carVerticali uuringust selgus, et Saksa eliitmarkide ostjatel on suurim oht soetada muudetud odomeetri näiduga auto.
TOP 10 kõige sagedamini tagasikeritud läbisõiduga mudelit: BMW M5 on nimekirjas esikohal
Enim tagasikeritud läbisõiduga autode nimekirja väljaselgitamiseks analüüsis IT-firma carVertical enam kui 700 000 kasutatud auto ajalugu aruannetest, mis loodi ajavahemikus november 2020 kuni november 2021.
Uuriti 18 erinevat turgu, sealhulgas Poola, Rumeenia, Ungari, Prantsusmaa, Sloveenia, Slovakkia, Tšehhi, Leedu, Läti, Eesti, Ukraina, Bulgaaria, Serbia, Saksamaa, Horvaatia, Venemaa, Ameerika Ühendriigid ja Itaalia.
Läbisõidu andmed näitavad, et BMW M5 on kõige rohkem muudetud odomeetrinäiduga auto; üle kolmandiku kasutatud sõidukitest olid võimaliku pettusega seotud.
See eraldiseisev statistiline näit ei kajasta BMW-de odomeetri tagasikerimise probleemi ulatust – nagu CarVerticali autoekspert Matas Buzelis hiljuti märkis, siis tervet nimekirja valitsevad BMW erinevad mudelid:
“Poole TOP 10 nimekirjast hõivavad selle tootja autod.
Näitaja on korrelatsioonis kasutatud BMW-de nõudlusega erinevatel turgudel.
Samuti selgub andmetest, et kallimad autod võivad suurema tõenäosusega olla muudetud läbisõidunäiduga ning selle tõsiasjaga tuleb kasutatud sõidukit otsides arvestada.
Siin kulubki auto läbisõidunäidu kontroll marjaks ära.”
Tagasikeritud läbisõiduga autode edetabeli teisel ja kolmandal kohal on BMW 7. seeria ja Subaru Outback vastavalt 33,4 ja 31,8 protsendiga.
Audi A8 oli sageduselt viies läbisõidupettusega auto, kuna selle sportlikum vend A7 saavutas kümnenda koha, kusjuures veidi üle veerandi (25,8 protsenti) sellistest sõidukitest olid uuringu põhjal kunstlikult vähendatud läbisõiduga.
Matas Buzelis selgitab, et kõrgema klassi sõidukite sagedasem esindatus muudetud odomeetrinäiduga sõidukite nimekirjas tuleneb ennekõike suuremast võimalikust vaheltkasust selliste kasutatud autode müügil.
Odomeetri tagasikerimine on suhteliselt odav ja lihtne meetod, mis annab ebaausatele automüüjatele lisateenimise võimaluse.
Pikema nimekirja 20-st kõige sagedamini tagasikeritud läbisõiduga autost leiate tervest uuringust.
Enim tagasikeritud läbisõidunäiduga automudeleid tootmisaasta järgi: vanemate autode juures on pettuseoht suurem
Uuringud näitavad, et kasutatud auto ostmisel on oluline kontrollida auto läbisõitu, eriti vanemate sõidukite puhul.
Kõige populaarsemad muudetud odomeetri näiduga mudelid toodeti aastatel 2006–2016.
Autoekspert Matas Buzelis aga rõhutab, et pettuse võimaluse ja auto hinnaklassi vahel on seos:
“Kõige sagedamini tagasikeritud läbisõidunäiduga autode nimekiri koosneb peamiselt eliitklassi sõidukitest, kuid on ka rahvaauto mudeleid, kuigi nende osatähtsus on muudetud läbisõiduga autode üldarvust väiksem.
Subaru, Fordi ja Volkswageni autod kuuluvad kõrgema klassi sõidukitega samasse vanuserühma.
Tundub, et 5 – 15 aasta vanuste autode läbisõidud on kõige tõenäolisemalt tagasi keritud.
Põllumajanduskoda: rohepöördele ei saa tootmist ohvriks tuua
Põllumajandus-kaubanduskoda leiab, et kliimaneutraalsuse nimel peavad pingutama nii ettevõtjad, tarbijad kui ka riik, kuid samas ei saa rohepöördeeesmärkide saavutamine toimuda kohaliku tootmise ja loomade arvu vähendamise kaudu.
Rohepöördega kaasnevad muudatused peavad olema ettevõtete jaoks ka majanduslikult teostatavad, mille nimel tuleb pingutada nii ettevõtjatel, tarbijatel kui ka riigil üheskoos.
Põllumajanduskoda peab oluliseks, et enne otsuste tegemist oleks olemas arusaam kliimapaketi ja EL-i roheleppestrateegiate koosmõjust Eesti põllumajandus- ja toidutootmisele.
Ülevaate saamiseks Eesti põllumajandussektori reaalsest keskkonnamõjust on vaja asukoha ning majandamisviisi põhist terviklikku hinnangut.
Samuti ei saa rohepöörde eesmärkide saavutamine toimuda kohaliku tootmise ja loomade arvu vähendamise kaudu.
Põllumajandus-kaubanduskoda toetab Euroopa Komisjoni võetud suunda saavutada 2050. aastaks kliimaneutraalsus, kuigi see saab olema meie põllumajandus-, toidutööstus-, metsandus- ja maamajandussektori jaoks suur väljakutse.
Iga väljakutsega kaasnevad aga ka võimalused, mida tuleb oskuslikult ära kasutada, leitakse põllumajandus-kaubanduskoja poolt keskkonnaministeeriumile saadetud arvamuses Euroopa Komisjoni kliimapaketi „Eesmärk 55“ kohta, vahendab BNS.
Põllumajandus-kaubanduskoda, kes mullu oli eesotsas oma juhi Roomet Sõrmusega ukrainlaste sisseveo initsiaator, üritab silma teha nii rohepöördele kui põllumeestele – samas on põllumeeste ja kliimahüsteerikute tahtmised nii erinevad, et neid on raske ühitada.
Lisaks kummitavad põllumeeste tulevikku ka kõikvõimalikud ideoloogilised ühendused ja survegrupid, nagu looma- ja keskkonnakaitsjad, veganid ja teised, kelle tegevus on suunatud loomapidamise piiramisele ja lõpetamisele.
Rändesurve tugevneb: kurtma on pandud ka Soome ettevõtjad Eestis ning ähvardatakse maksude tõusuga
On kurbnaljakas, kui Reformierakonna sisserändekavade ruuporiks on pandud soomlased, kes kurdavad, et Eestis on puudu tööjõust, samas kui eestlased töötavad põhjanaabrite juures – toogu nad siis eestlased koju tagasi, siinsetesse soome ettevõtetesse.
Meedia aga pasundab iga päev tööjõupuudusest, mis on ilmselt uus propagandakampaania, et inimesi sisserändega harjutada.
Nii kirjutab BNS: Teisipäeval toimunud Soome-Eesti Kaubanduskoja kohtumisel nägid Eestis tegutsevad välisettevõtjad Eesti majanduskeskkonna suurima puudusena tööjõupuudust.
“Eesti ja Soome ettevõtetel on ühine probleem, kus vananeva rahvastikuga riigis on järjest enam puudu oskustööjõust,” ütles kohtumisel osalenud ettevõtlus- ja infotehnoloogiaminister Andres Sutt pressiteate vahendusel.
“Samas näeme sarnase lahendusena mõlemal pool kallast, et meiega ühiseid väärtusi jagava oskustöötajate värbamine välismaalt ja maksukuulekuse tagamine on lühiajaliselt ainus lahendus kasvava oskustööjõukriisi lahendamiseks,” lisas ta.
Andres Sutt võiks pingsamalt Soome suunas vaadata – nemad lahendavad tööjõuprobleeme somaallaste ja teiste mooramaalastest “oskustööliste” abiga – ning öelda välja, kas ka Reformierakond näeb väljapääsu neis.
Minister ei taha üles võtta ka teemat, et jutu “Eesti ja Soome ettevõtetel on ühine probleem” taga on ka oravapartei eelmise valitsemise ajal emigreerunud eestlased.
Seda juttu ilmestab ähvardus: “Majandus- ja kommunikatsiooniministeeriumi (MKM) andmetel on Eestis viie aasta pärast ligikaudu 31 000 tööealist inimest vähem ja alternatiiv riigi tulubaasi kasvatamisele oleks maksude tõstmine.”
Ehk siis hirmutatakse, et kui võõrastega ei nõustuta, siis maksud tõusevad ja pensioni ei saa.
“Unustatakse” aga, et võõrtöölised löövad Eesti inimeste palgad alla.
Vahepeal olid sellised ähvardused vaibunud, kuid alles mõne aasta eest kirjutati sellest, kuidas 2040. aastal olevat puudu kümneid tuhandeid töölisi ehituses, põllumajanduses ja mujal – justkui 20 aasta jooksul ei tuleks mingit tehnoloogilist arengut ja ka eelnimetatud aastal teevad kõik tööd käsitsi.
Paul Oja: sünged tulevikuvisioonid Tom Clancy kähmlusromaanides rääkisid ka pandeemiast
1960. aastatel hakkas nõukogude ulmekirjandus end tasapisi välja murdma puhttehniliste pisiasjade ümber nikerdamise või kahjurluse vastu võitlemise umbsest võserikust.
Ühest küljest hakati konstrueerima helgeid visioone inimkonna õnnelikust kommunistlikust tulevikust (Ivan Jefremovi „Andromeeda udukogu“ 1957, Arkadi ja Boriss Strugatski „Keskpäev“ 1962), teisalt mõisteti hukka lääne fantastikat ehk roiskuva kapitalismi tingimustes loodud düstoopiaid tuleviku sõdadest, terroritegudest või pandeemiatest.
Enamasti õhati ikka: „Aastal 2000…!“
Mis siis kõik on ja mis tuleb… Nagu teame, nõukogude kommunism kadus koos oma helgete tulevikunägemustega ajaloo musta auku juba enne seda maagilist aastanumbrit.
Teravamapilgulised lääne kirjanikud pakuvad oma loominguga aga siiani mõtlemisainet.
Tom Clancy, osav ja viljakas teknotrillerite ehk tehnilise kähmluskirjanduse viljeleja, hoidis maailma sündmustel teraselt pilku peal.
1975. aastal proovis nõukogude raketikandja põgeneda Riia sadamast Rootsi, kuid sunniti peatuma 50 miili enne Rootsi territoriaalvesi.
1984 ilmus Clancy põnevik „“Punase Oktoobri“ jälitamine“ (The Hunt of Red October), mis oli võinud saada algimpulsi just sellest sündmusest, ja millest sai ülemaailmne bestseller.
„Nähtamatu vaenlane“ (Patriot Games, 1987) räägib Iiri Vabastusarmee terroritegevusest.
„Kremli kardinal“ (The Cardinal of the Cremlin, 1988) valgustab Reagani strateegilise kaitsealgatuse taustal USA ja N. Liidu relvavõidujooksu kosmoses, süžee kõrvalliinina N. Liidu lootusetult umbejooksnud sõda Afganistanis.
„Reaalne hädaoht“ (Clear and Present Danger, 1989) kirjeldab sõda narkoparunite vastu Kolumbia metsades ja Washingtoni kabinettides, „Kõigi hirmude summa“ (The Sum of All Fears, 1991) uurib, mis juhtuks, kui Lähis-Ida terroristid saaksid enda valdusse tuumalaengu.
Vähehaaval hakkas aga Tom Clancy ja tema käsitletava materjali ajaline vahekord muutuma.
Maailma arengusuundade tähelepanelik jälgimine tegi võimalikuks mõningate sõlmsündmuste ennustamise – paraku mustade stsenaariumide kujul, millel kurvastaval kombel oli kalduvus muutuda põnevusjutust reaalsuseks.
Romaani Debt of Honor („Auvõlg“) lõpus rammib terrorist suure reisilennukiga Valget Maja just siis, kui seal toimub Kongressi istung presidendi osavõtul.
Romaan ilmus 1994; me teame hästi, mis toimus 9. septembril 2001.
Kõik Clancy maalitud ähvardavad visioonid ei ole täide läinud.
2000 ilmunud romaanis The Bear and the Dragon („Karu ja lohe“) kirjeldatud suursõda Hiina ja Venemaa vahel ei ole toimunud.
Veel?
Vastupidiselt Francis Fukuyama arvamusele ja prohvet Priskilla perestroikaaegsele väljahüüdmisele pole ajalugu veel sugugi lõppenud…
Romaanis Executive Orders, 1996, sooritatakse USA vastu rünnak bakteriaalrelvaga, üritades epideemia abil saavutada riigi kokkuvarisemist.
Tänu üldisele vaktsineerimisele kustub epideemia kiiresti.
Romaanis on märksa lihtsam tõeliselt toimivat vaktsiini välja mõelda kui tegelikkuses.
Romaanis Rainbow Six, 1998, on oht märksa tõsisem.
Tipptasemel teadlane, samal ajal ühe maailma suurema ravimikontserni juht, on koondanud enda ümber mürkroheliste mõttekaaslaste seltskonna, kes on võtnud nõuks suurema osa maailma elanikkonnast pandeemia käigus ära hävitada – et päästa planeeti inimtegevuse hukatuslike tagajärgede eest.
Ebola baasil töötatakse välja garanteeritult tappev viirus.
Samal ajal luuakse kaks vaktsiini.
Vaktsiin A annab tõesti tõve eest kaitse.
Seda süstitakse enne viiruse levitamise algust mõttekaaslastele ning muidu usaldusväärsetele või vajalikele inimestele.
Vaktsiin B aga on mõeldud selleks, et see peagi pärast pandeemia puhkemist üldiselt turule paisata.
Mingit kaitset ta tundub andvat, tegelikult on aga mõeldud tõve edasiseks levitamiseks, et algsetele eesmärkidele ikka kindlasti lähedale jõuda.
Viirust on plaanis levitada Austraalia kuumas ilmas toimunud olümpiamängude staadionil õhuniisutussüsteemi kaudu.
Vaprad terrorismi vastu võitlejad rühmast Rainbow saavad endise KGB ohvitseri abiga viimasel hetkel käe vahele, inimkond pääseb kurjast taudist ja elu jätkub nagu enne.
Kolm väga head Sony telerit, mille saab nüüd “Musta müügiga” väga hea hinnaga kätte
Sony telerid pole mõeldud mitte lihtsalt telekanalite vaatamiseks, vaid paljude lisa-äppidega saab neid kasutada ka kõikvõimalikuks muuks meelelahutuseks alustades Youtube´ist ja Netflixist kuni spetsiaalsete spordiülekannete, mängude ja isegi sotsiaalmeediani välja, sest neis on operatsioonisüsteemiks Google TV.
Nüüd, “Musta müügiga”, saab mõned väga head ekraanid veel parema hinnaga kätte.
Allahindlused ulatuvad kuni tuhande euroni.
Siin on kolm korralikku pakkumist, millest leiab kindlasti ka oma vajadustele sobiva.
Kõiki “Musta müügi” soodsaid telekaid näeb Sony Centeri kampaanialehelt.
Nii Dolby Vision kui Dolby Atmos teevad sellest mudelist hea kinoõhtute teleka.
Nii heli kui pilt on kinole lähedase kvaliteediga, lisaks pakub 4K resolutsioon ja HDR head kontrastset pilti.
4K X-Reality PRO on aga vajalik siis, kui vaatad telesaateid või videoid, mille kvaliteet pole 4K ekraanile vastav.
Sony pilidparandustehnoloogia nimelt kohendab pildikvaliteeti, et see oleks võimalikult lähedane 4K-le.
Apple AirPlay, Apple Homekiti ja Chromecasti toega saab ühendada nutiteleriga teisigi koduseadmeid ilma juhtmeta, striimides sisu üle võrgu.
Selle mudeli saab praegu kätte 150 eurot soodsamalt ehk 19% väiksema hinnaga.
Samm jätkusuutlikkuse suunas: SEAT ühendab Hispaania ja Portugali tehased rongiteega, et vähendada CO2 heitkoguseid
Hispaania autotootja SEAT on seadnud eesmärgiks saada 2050. aastaks süsinikuneutraalseks ettevõtteks.
Selle saavutamiseks käivitas SEAT keskkonnaprogrammi “Move to Zerø”, et vähendada CO2 heitkoguseid toodete, teenuste ja mobiilsuslahenduste kogu elutsüklil.
Nüüd kavatseb aga SEAT asutada järjekordse sammu edasi “Move to Zerø” strateegias uue raudteeteenusega, mis ühendab omavahel Martorelli (Hispaania) tehase Volkswagen Autoeuropa tehasega Palmelas (Portugal).
Seni transporditi Martorellis toodetud sõidukeid rongiga Salobrali (Madrid) ja toimetati sealt edasi veoautoga erinevatesse esindustesse.
Uue liiniga jõuavad sõidukid otse Palmela tehasesse, kust need viiakse veoautoga viimast korda 75 kilomeetri kaugusel asuvasse Azambuja jaotusdepoosse.
Hetkel hakkab teenus töötama kaks korda nädalas ning eeldatavasti veab see aastas üle 20 000 sõiduki.
Tänu sellele välditakse aastas 2400 veoautosõitu ja vähendatakse CO2 heitkoguseid lausa 43%.
Uus rongiliiklus, mida opereerib Pecovasa Renfe Mercancías, koosneb 16 vagunist.
Selle maksimaalne pikkus on 500 meetrit ja võimaldab vedada kuni 184 sõidukit ühe reisi kohta.
2023. aastast võetakse kasutusele 18 vaguniga rong, mis suudab korraga transportida ligi 200 sõidukit.
2024. aastaks hakkavad rööbastel liikuma hübriidvedurid, mis võimaldavad trassil 100% elektrit kasutada.
Euroopa ravimiameti roheline tuli: Pfizeri koroonavaktsiin sobib 5–11aastastele lastele
Euroopa ravimiamet soovitas neljapäeval laiendada Pfizer/BioNTech koroonavaktsiini Comirnaty kasutusluba 5–11aastastele lastele.
Seni oli vaktsiin lubatud 12aastastele ja vanematele.
5–11aastastele lastele mõeldud Pfizeri koroonavaktsiini annus on tavapärasest annusest kolm korda väiksem (10 µg võrreldes 30 µg-ga).
Nagu vanemas vanuserühmas, tehakse lastelegi vaktsiinikuur kahe süstina kolmenädalase vahega.
2000 lapsega läbi viidud kliiniline uuring näitas, et 5–11-aastased said kolm korda väiksema annusega sama suure immuunvastused kui vanemad vanuserühmad täisdoosiga.
Kõrvaltoimed olid sarnased nagu vanemas vanuserühmas ning need olid kerged või mõõdukad ja taandusid mõne päeva jooksul.
Seetõttu jõudis Euroopa ravimiamet järeldusele, et vaktsiini kasulikkus 5–11-aastastel lastel ületab sellega kaasnevad riskid.
Amet saadab nüüd soovituse Euroopa Komisjonile, kes teeb vaktsiini kasutamise kohta lõpliku otsuse.
Riikliku immunoprofülaktika ekspertkomisjoni liige Marje Oona ütles ERRile, et komisjon teeb selles küsimuses otsuse ilmselt järgmisel nädalal.
“Kuna Euroopa ravimiameti (EMA) heakskiit on olemas, teame, et Ameerika toidu- ja ravimiameti (FDA) heakskiit on juba mõnda aega olemas.
Ameerika Ühendriikide immuniseerimiskomitee on juba päris jupp aega tagasi selle soovituse andnud ja Ühendriikides on juba üle kolme miljoni lapse vaktsineeritud, siis ma tegelikult ei näe väga põhjust, et seda ei anta.
Aga me ei ole seda veel arutanud,” kommenteeris dr Oona.
